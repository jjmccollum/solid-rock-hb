\documentclass[../main/main.tex]{subfiles}
\begin{document}
\selectlanguage{hebrew}
\Book{הושע}\Incipit{}הושע\par
\vspace{\afterchapskip}
\RTLmulticolcolumns
\begin{multicols}{\ncols}
\Chapter{1}\Verse{1}דְּבַר יַהְוֶה אֲשֶׁר הָיָה אֶל הוֹשֵׁעַ בֶּן בְּאֵרִי בִּימֵי עֻזִּיָּה יוֹתָם אָחָז יְחִזְקִיָּה מַלְכֵי יְהוּדָה וּבִימֵי יָרָבְעָם בֶּן יוֹאָשׁ מֶלֶךְ יִשְׂרָאֵל\PreVerseSpace{}\Verse{2}תְּחִלַּת דִּבֶּר יַהְוֶה בְּהוֹשֵׁעַ\OpenSection{}\par
וַיֹּאמֶר יַהְוֶה אֶל הוֹשֵׁעַ לֵךְ קַח לְךָ אֵשֶׁת זְנוּנִים וְיַלְדֵי זְנוּנִים כִּי זָנֹה תִזְנֶה הָאָרֶץ מֵאַחֲרֵי יַהְוֶה\PreVerseSpace{}\Verse{3}וַיֵּלֶךְ וַיִּקַּח אֶת גֹּמֶר בַּת דִּבְלָיִם וַתַּהַר וַתֵּלֶד לוֹ בֵּן\PreVerseSpace{}\Verse{4}וַיֹּאמֶר יַהְוֶה אֵלָיו קְרָא שְׁמוֹ יִזְרְעֶאל כִּי עוֹד מְעַט וּפָקַדְתִּי אֶת דְּמֵי יִזְרְעֶאל עַל בֵּית יֵהוּא וְהִשְׁבַּתִּי מַמְלְכוּת בֵּית יִשְׂרָאֵל\PreVerseSpace{}\Verse{5}וְהָיָה בַּיּוֹם הַהוּא וְשָׁבַרְתִּי אֶת קֶשֶׁת יִשְׂרָאֵל בְּעֵמֶק יִזְרְעֶאל\PreVerseSpace{}\Verse{6}וַתַּהַר עוֹד וַתֵּלֶד בַּת וַיֹּאמֶר לוֹ קְרָא שְׁמָהּ לֹא רֻחָמָה כִּי לֹא אוֹסִיף עוֹד אֲרַחֵם אֶת בֵּית יִשְׂרָאֵל כִּי נָשֹׂא אֶשָּׂא לָהֶם\PreVerseSpace{}\Verse{7}וְאֶת בֵּית יְהוּדָה אֲרַחֵם וְהוֹשַׁעְתִּים בַּיהוָה אֱלֹהֵיהֶם וְלֹא אוֹשִׁיעֵם בְּקֶשֶׁת וּבְחֶרֶב וּבְמִלְחָמָה בְּסוּסִים וּבְפָרָשִׁים\PreVerseSpace{}\Verse{8}וַתִּגְמֹל אֶת לֹא רֻחָמָה וַתַּהַר וַתֵּלֶד בֵּן\PreVerseSpace{}\Verse{9}וַיֹּאמֶר קְרָא שְׁמוֹ לֹא עַמִּי כִּי אַתֶּם לֹא עַמִּי וְאָנֹכִי לֹא אֶהְיֶה לָכֶם\OpenSection{}\par
\Chapter{2}\Verse{1}וְהָיָה מִסְפַּר בְּנֵי יִשְׂרָאֵל כְּחוֹל הַיָּם אֲשֶׁר לֹא יִמַּד וְלֹא יִסָּפֵר וְהָיָה בִּמְקוֹם אֲשֶׁר יֵאָמֵר לָהֶם לֹא עַמִּי אַתֶּם יֵאָמֵר לָהֶם בְּנֵי אֵל חָי\PreVerseSpace{}\Verse{2}וְנִקְבְּצוּ בְּנֵי יְהוּדָה וּבְנֵי יִשְׂרָאֵל יַחְדָּו וְשָׂמוּ לָהֶם רֹאשׁ אֶחָד וְעָלוּ מִן הָאָרֶץ כִּי גָדוֹל יוֹם יִזְרְעֶאל\PreVerseSpace{}\Verse{3}אִמְרוּ לַאֲחֵיכֶם עַמִּי וְלַאֲחוֹתֵיכֶם רֻחָמָה\PreVerseSpace{}\Verse{4}רִיבוּ בְאִמְּכֶם רִיבוּ כִּי הִיא לֹא אִשְׁתִּי וְאָנֹכִי לֹא אִישָׁהּ וְתָסֵר זְנוּנֶיהָ מִפָּנֶיהָ וְנַאֲפוּפֶיהָ מִבֵּין שָׁדֶיהָ\PreVerseSpace{}\Verse{5}פֶּן אַפְשִׁיטֶנָּה עֲרֻמָּה וְהִצַּגְתִּיהָ כְּיוֹם הִוָּלְדָהּ וְשַׂמְתִּיהָ כַמִּדְבָּר וְשַׁתִּהָ כְּאֶרֶץ צִיָּה וַהֲמִתִּיהָ בַּצָּמָא\PreVerseSpace{}\Verse{6}וְאֶת בָּנֶיהָ לֹא אֲרַחֵם כִּי בְנֵי זְנוּנִים הֵמָּה\PreVerseSpace{}\Verse{7}כִּי זָנְתָה אִמָּם הֹבִישָׁה הוֹרָתָם כִּי אָמְרָה אֵלְכָה אַחֲרֵי מְאַהֲבַי נֹתְנֵי לַחְמִי וּמֵימַי צַמְרִי וּפִשְׁתִּי שַׁמְנִי וְשִׁקּוּיָי\PreVerseSpace{}\Verse{8}לָכֵן הִנְנִי שָׂךְ אֶת דַּרְכֵּךְ בַּסִּירִים וְגָדַרְתִּי אֶת גְּדֵרָהּ וּנְתִיבוֹתֶיהָ לֹא תִמְצָא\PreVerseSpace{}\Verse{9}וְרִדְּפָה אֶת מְאַהֲבֶיהָ וְלֹא תַשִּׂיג אֹתָם וּבִקְשָׁתַם וְלֹא תִמְצָא וְאָמְרָה אֵלְכָה וְאָשׁוּבָה אֶל אִישִׁי הָרִאשׁוֹן כִּי טוֹב לִי אָז מֵעָתָּה\PreVerseSpace{}\Verse{10}וְהִיא לֹא יָדְעָה כִּי אָנֹכִי נָתַתִּי לָהּ הַדָּגָן וְהַתִּירוֹשׁ וְהַיִּצְהָר וְכֶסֶף הִרְבֵּיתִי לָהּ וְזָהָב עָשׂוּ לַבָּעַל\PreVerseSpace{}\Verse{11}לָכֵן אָשׁוּב וְלָקַחְתִּי דְגָנִי בְּעִתּוֹ וְתִירוֹשִׁי בְּמוֹעֲדוֹ וְהִצַּלְתִּי צַמְרִי וּפִשְׁתִּי לְכַסּוֹת אֶת עֶרְוָתָהּ\PreVerseSpace{}\Verse{12}וְעַתָּה אֲגַלֶּה אֶת נַבְלֻתָהּ לְעֵינֵי מְאַהֲבֶיהָ וְאִישׁ לֹא יַצִּילֶנָּה מִיָּדִי\PreVerseSpace{}\Verse{13}וְהִשְׁבַּתִּי כָּל מְשׂוֹשָׂהּ חַגָּהּ חָדְשָׁהּ וְשַׁבַּתָּהּ וְכֹל מוֹעֲדָהּ\PreVerseSpace{}\Verse{14}וַהֲשִׁמֹּתִי גַּפְנָהּ וּתְאֵנָתָהּ אֲשֶׁר אָמְרָה אֶתְנָה הֵמָּה לִי אֲשֶׁר נָתְנוּ לִי מְאַהֲבָי וְשַׂמְתִּים לְיַעַר וַאֲכָלָתַם חַיַּת הַשָּׂדֶה\PreVerseSpace{}\Verse{15}וּפָקַדְתִּי עָלֶיהָ אֶת יְמֵי הַבְּעָלִים אֲשֶׁר תַּקְטִיר לָהֶם וַתַּעַד נִזְמָהּ וְחֶלְיָתָהּ וַתֵּלֶךְ אַחֲרֵי מְאַהֲבֶיהָ וְאֹתִי שָׁכְחָה נְאֻם יַהְוֶה \ClosedSection{}\Verse{16}לָכֵן הִנֵּה אָנֹכִי מְפַתֶּיהָ וְהֹלַכְתִּיהָ הַמִּדְבָּר וְדִבַּרְתִּי עַל לִבָּהּ\PreVerseSpace{}\Verse{17}וְנָתַתִּי לָהּ אֶת כְּרָמֶיהָ מִשָּׁם וְאֶת עֵמֶק עָכוֹר לְפֶתַח תִּקְוָה וְעָנְתָה שָּׁמָּה כִּימֵי נְעוּרֶיהָ וּכְיוֹם עֲלוֹתָהּ מֵאֶרֶץ מִצְרָיִם \ClosedSection{}\Verse{18}וְהָיָה בַיּוֹם הַהוּא נְאֻם יַהְוֶה תִּקְרְאִי אִישִׁי וְלֹא תִקְרְאִי לִי עוֹד בַּעְלִי\PreVerseSpace{}\Verse{19}וַהֲסִרֹתִי אֶת שְׁמוֹת הַבְּעָלִים מִפִּיהָ וְלֹא יִזָּכְרוּ עוֹד בִּשְׁמָם\PreVerseSpace{}\Verse{20}וְכָרַתִּי לָהֶם בְּרִית בַּיּוֹם הַהוּא עִם חַיַּת הַשָּׂדֶה וְעִם עוֹף הַשָּׁמַיִם וְרֶמֶשׂ הָאֲדָמָה וְקֶשֶׁת וְחֶרֶב וּמִלְחָמָה אֶשְׁבּוֹר מִן הָאָרֶץ וְהִשְׁכַּבְתִּים לָבֶטַח\PreVerseSpace{}\Verse{21}וְאֵרַשְׂתִּיךְ לִי לְעוֹלָם וְאֵרַשְׂתִּיךְ לִי בְּצֶדֶק וּבְמִשְׁפָּט וּבְחֶסֶד וּבְרַחֲמִים\PreVerseSpace{}\Verse{22}וְאֵרַשְׂתִּיךְ לִי בֶּאֱמוּנָה וְיָדַעַתְּ אֶת יַהְוֶה\OpenSection{}\par
\Verse{23}וְהָיָה בַּיּוֹם הַהוּא אֶעֱנֶה נְאֻם יַהְוֶה אֶעֱנֶה אֶת הַשָּׁמָיִם וְהֵם יַעֲנוּ אֶת הָאָרֶץ\PreVerseSpace{}\Verse{24}וְהָאָרֶץ תַּעֲנֶה אֶת הַדָּגָן וְאֶת הַתִּירוֹשׁ וְאֶת הַיִּצְהָר וְהֵם יַעֲנוּ אֶת יִזְרְעֶאל\PreVerseSpace{}\Verse{25}וּזְרַעְתִּיהָ לִּי בָּאָרֶץ וְרִחַמְתִּי אֶת לֹא רֻחָמָה וְאָמַרְתִּי לְלֹא עַמִּי עַמִּי אַתָּה וְהוּא יֹאמַר אֱלֹהָי\OpenSection{}\par
\Chapter{3}\Verse{1}וַיֹּאמֶר יַהְוֶה אֵלַי עוֹד לֵךְ אֱהַב אִשָּׁה \SubBegin{\Reading{אֹהֶבֶת}\Witness{SRO}\PrimaryReadingSep{}\Reading{אֲהֻבַת}\Witness{L}}אֹהֶבֶת\SubEnd{} רֵעַ וּמְנָאָפֶת כְּאַהֲבַת יַהְוֶה אֶת בְּנֵי יִשְׂרָאֵל וְהֵם פֹּנִים אֶל אֱלֹהִים אֲחֵרִים וְאֹהֲבֵי אֲשִׁישֵׁי עֲנָבִים\PreVerseSpace{}\Verse{2}וָאֶכְּרֶהָ לִּי בַּחֲמִשָּׁה עָשָׂר כָּסֶף וְחֹמֶר שְׂעֹרִים וְלֵתֶךְ שְׂעֹרִים\PreVerseSpace{}\Verse{3}וָאֹמַר אֵלֶיהָ יָמִים רַבִּים תֵּשְׁבִי לִי לֹא תִזְנִי וְלֹא תִהְיִי לְאִישׁ וְגַם אֲנִי אֵלָיִךְ\PreVerseSpace{}\Verse{4}כִּי יָמִים רַבִּים יֵשְׁבוּ בְּנֵי יִשְׂרָאֵל אֵין מֶלֶךְ וְאֵין שָׂר וְאֵין זֶבַח וְאֵין מַצֵּבָה וְאֵין אֵפוֹד וּתְרָפִים\PreVerseSpace{}\Verse{5}אַחַר יָשֻׁבוּ בְּנֵי יִשְׂרָאֵל וּבִקְשׁוּ אֶת יַהְוֶה אֱלֹהֵיהֶם וְאֵת דָּוִיד מַלְכָּם וּפָחֲדוּ אֶל יַהְוֶה וְאֶל טוּבוֹ בְּאַחֲרִית הַיָּמִים\OpenSection{}\par
\Chapter{4}\Verse{1}שִׁמְעוּ דְבַר יַהְוֶה בְּנֵי יִשְׂרָאֵל כִּי רִיב לַיהוָה עִם יוֹשְׁבֵי הָאָרֶץ כִּי אֵין אֱמֶת וְאֵין חֶסֶד וְאֵין דַּעַת אֱלֹהִים בָּאָרֶץ\PreVerseSpace{}\Verse{2}אָלֹה וְכַחֵשׁ וְרָצֹחַ וְגָנֹב וְנָאֹף פָּרָצוּ וְדָמִים בְּדָמִים נָגָעוּ\PreVerseSpace{}\Verse{3}עַל כֵּן תֶּאֱבַל הָאָרֶץ וְאֻמְלַל כָּל יוֹשֵׁב בָּהּ בְּחַיַּת הַשָּׂדֶה \OmitBegin{\Reading{וּבְרֶמֶשׂ הָאֲדָמָה}\Witness{SRO}\PrimaryReadingSep{}\Reading{\Omit{}}\Witness{L}}וּבְרֶמֶשׂ הָאֲדָמָה\OmitEnd{} וּבְעוֹף הַשָּׁמָיִם וְגַם דְּגֵי הַיָּם יֵאָסֵפוּ\PreVerseSpace{}\Verse{4}אַךְ אִישׁ אַל יָרֵב וְאַל יוֹכַח אִישׁ וְעַמְּךָ כִּמְרִיבֵי כֹהֵן\PreVerseSpace{}\Verse{5}וְכָשַׁלְתָּ הַיּוֹם וְכָשַׁל גַּם נָבִיא עִמְּךָ לָיְלָה וְדָמִיתִי אִמֶּךָ\PreVerseSpace{}\Verse{6}נִדְמוּ עַמִּי מִבְּלִי הַדָּעַת כִּי אַתָּה הַדַּעַת מָאַסְתָּ וְאֶמְאָסְאךָ מִכַּהֵן לִי וַתִּשְׁכַּח תּוֹרַת אֱלֹהֶיךָ אֶשְׁכַּח בָּנֶיךָ גַּם אָנִי\PreVerseSpace{}\Verse{7}כְּרֻבָּם כֵּן חָטְאוּ לִי כְּבוֹדָם בְּקָלוֹן אָמִיר\PreVerseSpace{}\Verse{8}חַטַּאת עַמִּי יֹאכֵלוּ וְאֶל עֲוֺנָם יִשְׂאוּ נַפְשׁוֹ\PreVerseSpace{}\Verse{9}וְהָיָה כָעָם כַּכֹּהֵן וּפָקַדְתִּי עָלָיו דְּרָכָיו וּמַעֲלָלָיו אָשִׁיב לוֹ\PreVerseSpace{}\Verse{10}וְאָכְלוּ וְלֹא יִשְׂבָּעוּ הִזְנוּ וְלֹא יִפְרֹצוּ כִּי אֶת יַהְוֶה עָזְבוּ לִשְׁמֹר\PreVerseSpace{}\Verse{11}זְנוּת וְיַיִן וְתִירוֹשׁ יִקַּח לֵב\PreVerseSpace{}\Verse{12}עַמִּי בְּעֵצוֹ יִשְׁאָל וּמַקְלוֹ יַגִּיד לוֹ כִּי רוּחַ זְנוּנִים הִתְעָה וַיִּזְנוּ מִתַּחַת אֱלֹהֵיהֶם\PreVerseSpace{}\Verse{13}עַל רָאשֵׁי הֶהָרִים יְזַבֵּחוּ וְעַל הַגְּבָעוֹת יְקַטֵּרוּ תַּחַת אַלּוֹן וְלִבְנֶה וְאֵלָה כִּי טוֹב צִלָּהּ עַל כֵּן תִּזְנֶינָה בְּנוֹתֵיכֶם וְכַלּוֹתֵיכֶם תְּנָאַפְנָה\PreVerseSpace{}\Verse{14}לֹא אֶפְקוֹד עַל בְּנוֹתֵיכֶם כִּי תִזְנֶינָה וְעַל כַּלּוֹתֵיכֶם כִּי תְנָאַפְנָה כִּי הֵם עִם הַזֹּנוֹת יְפָרֵדוּ וְעִם הַקְּדֵשׁוֹת יְזַבֵּחוּ וְעָם לֹא יָבִין יִלָּבֵט\PreVerseSpace{}\Verse{15}אִם זֹנֶה אַתָּה יִשְׂרָאֵל אַל יֶאְשַׁם יְהוּדָה וְאַל תָּבֹאוּ הַגִּלְגָּל וְאַל תַּעֲלוּ בֵּית אָוֶן וְאַל תִּשָּׁבְעוּ חַי יַהְוֶה\PreVerseSpace{}\Verse{16}כִּי כְּפָרָה סֹרֵרָה סָרַר יִשְׂרָאֵל עַתָּה יִרְעֵם יַהְוֶה כְּכֶבֶשׂ בַּמֶּרְחָב\PreVerseSpace{}\Verse{17}חֲבוּר עֲצַבִּים אֶפְרָיִם הַנַּח לוֹ\PreVerseSpace{}\Verse{18}סָר סָבְאָם הַזְנֵה הִזְנוּ אָהֲבוּ הֵבוּ קָלוֹן \SubBegin{\Reading{מֹגְנֵיהָ}\Witness{SRO}\PrimaryReadingSep{}\Reading{מָגִנֶּיהָ}\Witness{L}}מֹגְנֵיהָ\SubEnd{}\PreVerseSpace{}\Verse{19}צָרַר רוּחַ אוֹתָהּ בִּכְנָפֶיהָ וְיֵבֹשׁוּ מִזִּבְחוֹתָם \ClosedSection{}\Chapter{5}\Verse{1}שִׁמְעוּ זֹאת הַכֹּהֲנִים וְהַקְשִׁיבוּ בֵּית יִשְׂרָאֵל וּבֵית הַמֶּלֶךְ הַאֲזִינוּ כִּי לָכֶם הַמִּשְׁפָּט כִּי פַח הֱיִיתֶם לְמִצְפָּה וְרֶשֶׁת פְּרוּשָׂה עַל תָּבוֹר\PreVerseSpace{}\Verse{2}וְשַׁחֲטָה שֵׂטִים הֶעְמִיקוּ וַאֲנִי מוּסָר לְכֻלָּם\PreVerseSpace{}\Verse{3}אֲנִי יָדַעְתִּי אֶפְרַיִם וְיִשְׂרָאֵל לֹא נִכְחַד מִמֶּנִּי כִּי עַתָּה הִזְנֵיתָ אֶפְרַיִם נִטְמָא יִשְׂרָאֵל\PreVerseSpace{}\Verse{4}לֹא יִתְּנוּ מַעַלְלֵיהֶם לָשׁוּב אֶל אֱלֹהֵיהֶם כִּי רוּחַ זְנוּנִים בְּקִרְבָּם וְאֶת יַהְוֶה לֹא יָדָעוּ\PreVerseSpace{}\Verse{5}וְעָנָה גְאוֹן יִשְׂרָאֵל בְּפָנָיו וְיִשְׂרָאֵל וְאֶפְרַיִם יִכָּשְׁלוּ בַּעֲוֺנָם כָּשַׁל גַּם יְהוּדָה עִמָּם\PreVerseSpace{}\Verse{6}בְּצֹאנָם וּבִבְקָרָם יֵלְכוּ לְבַקֵּשׁ אֶת יַהְוֶה וְלֹא יִמְצָאוּ חָלַץ מֵהֶם\PreVerseSpace{}\Verse{7}בַּיהוָה בָּגָדוּ כִּי בָנִים זָרִים יָלָדוּ עַתָּה יֹאכְלֵם חֹדֶשׁ אֶת חֶלְקֵיהֶם\OpenSection{}\par
\Verse{8}תִּקְעוּ שׁוֹפָר בַּגִּבְעָה חֲצֹצְרָה בָּרָמָה הָרִיעוּ בֵּית אָוֶן אַחֲרֶיךָ בִּנְיָמִין\PreVerseSpace{}\Verse{9}אֶפְרַיִם לְשַׁמָּה תִהְיֶה בְּיוֹם תּוֹכֵחָה בְּשִׁבְטֵי יִשְׂרָאֵל הוֹדַעְתִּי נֶאֱמָנָה\PreVerseSpace{}\Verse{10}הָיוּ שָׂרֵי יְהוּדָה כְּמַסִּיגֵי גְּבוּל עֲלֵיהֶם אֶשְׁפּוֹךְ כַּמַּיִם עֶבְרָתִי\PreVerseSpace{}\Verse{11}עָשׁוּק אֶפְרַיִם רְצוּץ מִשְׁפָּט כִּי הוֹאִיל הָלַךְ אַחֲרֵי צָו\PreVerseSpace{}\Verse{12}וַאֲנִי כָעָשׁ לְאֶפְרָיִם וְכָרָקָב לְבֵית יְהוּדָה\PreVerseSpace{}\Verse{13}וַיַּרְא אֶפְרַיִם אֶת חָלְיוֹ וִיהוּדָה אֶת מְזֹרוֹ וַיֵּלֶךְ אֶפְרַיִם אֶל אַשּׁוּר וַיִּשְׁלַח אֶל מֶלֶךְ יָרֵב וְהוּא לֹא יוּכַל לִרְפֹּא לָכֶם וְלֹא יִגְהֶה מִכֶּם מָזוֹר\PreVerseSpace{}\Verse{14}כִּי אָנֹכִי כַשַּׁחַל לְאֶפְרַיִם וְכַכְּפִיר לְבֵית יְהוּדָה אֲנִי אֲנִי אֶטְרֹף וְאֵלֵךְ אֶשָּׂא וְאֵין מַצִּיל\PreVerseSpace{}\Verse{15}אֵלֵךְ אָשׁוּבָה אֶל מְקוֹמִי עַד אֲשֶׁר יֶאְשְׁמוּ וּבִקְשׁוּ פָנָי בַּצַּר לָהֶם יְשַׁחֲרֻנְנִי\PreChapterSpace{}\Chapter{6}\Verse{1}לְכוּ וְנָשׁוּבָה אֶל יַהְוֶה כִּי הוּא טָרָף וְיִרְפָּאֵנוּ יַךְ וְיַחְבְּשֵׁנוּ\PreVerseSpace{}\Verse{2}יְחַיֵּנוּ מִיֹּמָיִם בַּיּוֹם הַשְּׁלִישִׁי יְקִמֵנוּ וְנִחְיֶה לְפָנָיו\PreVerseSpace{}\Verse{3}וְנֵדְעָה נִרְדְּפָה לָדַעַת אֶת יַהְוֶה כְּשַׁחַר נָכוֹן מוֹצָאוֹ וְיָבוֹא כַגֶּשֶׁם לָנוּ כְּמַלְקוֹשׁ יוֹרֶה אָרֶץ\PreVerseSpace{}\Verse{4}מָה אֶעֱשֶׂה לְּךָ אֶפְרַיִם מָה אֶעֱשֶׂה לְּךָ יְהוּדָה וְחַסְדְּכֶם כַּעֲנַן בֹּקֶר וְכַטַּל מַשְׁכִּים הֹלֵךְ\PreVerseSpace{}\Verse{5}עַל כֵּן חָצַבְתִּי בַּנְּבִיאִים הֲרַגְתִּים בְּאִמְרֵי פִי \SubBegin{\Reading{וּמִשְׁפָּטִי כָאוֹר}\Witness{SRO}\PrimaryReadingSep{}\Reading{וּמִשְׁפָּטֶיךָ אוֹר}\Witness{L}}וּמִשְׁפָּטִי כָאוֹר\SubEnd{} יֵצֵא\PreVerseSpace{}\Verse{6}כִּי חֶסֶד חָפַצְתִּי וְלֹא זָבַח וְדַעַת אֱלֹהִים מֵעֹלוֹת\PreVerseSpace{}\Verse{7}וְהֵמָּה כְּאָדָם עָבְרוּ בְרִית שָׁם בָּגְדוּ בִי\PreVerseSpace{}\Verse{8}גִּלְעָד קִרְיַת פֹּעֲלֵי אָוֶן עֲקֻבָּה מִדָּם\PreVerseSpace{}\Verse{9}וּכְחַכֵּי אִישׁ גְּדוּדִים חֶבֶר כֹּהֲנִים דֶּרֶךְ יְרַצְּחוּ שֶׁכְמָה כִּי זִמָּה עָשׂוּ\PreVerseSpace{}\Verse{10}בְּבֵית יִשְׂרָאֵל רָאִיתִי \SubBegin{\Reading{שַׁעֲרוּרִיָּה}\Witness{SRO}\PrimaryReadingSep{}\Reading{שעריריה}\Witness{L}}שַׁעֲרוּרִיָּה\SubEnd{} שָׁם זְנוּת לְאֶפְרַיִם נִטְמָא יִשְׂרָאֵל\PreVerseSpace{}\Verse{11}גַּם יְהוּדָה שָׁת קָצִיר לָךְ בְּשׁוּבִי שְׁבוּת עַמִּי\OpenSection{}\par
\Chapter{7}\Verse{1}כְּרָפְאִי לְיִשְׂרָאֵל וְנִגְלָה עֲוֺן אֶפְרַיִם וְרָעוֹת שֹׁמְרוֹן כִּי פָעֲלוּ שָׁקֶר וְגַנָּב יָבוֹא פָּשַׁט גְּדוּד בַּחוּץ\PreVerseSpace{}\Verse{2}וּבַל יֹאמְרוּ לִלְבָבָם כָּל רָעָתָם זָכָרְתִּי עַתָּה סְבָבוּם מַעַלְלֵיהֶם נֶגֶד פָּנַי הָיוּ\PreVerseSpace{}\Verse{3}בְּרָעָתָם יְשַׂמְּחוּ מֶלֶךְ וּבְכַחֲשֵׁיהֶם שָׂרִים\PreVerseSpace{}\Verse{4}כֻּלָּם מְנָאֲפִים כְּמוֹ תַנּוּר בֹּעֵרָה מֵאֹפֶה יִשְׁבּוֹת מֵעִיר מִלּוּשׁ בָּצֵק עַד חֻמְצָתוֹ\PreVerseSpace{}\Verse{5}יוֹם מַלְכֵּנוּ הֶחֱלוּ שָׂרִים חֲמַת מִיָּיִן מָשַׁךְ יָדוֹ אֶת לֹצְצִים\PreVerseSpace{}\Verse{6}כִּי קֵרְבוּ כַתַּנּוּר לִבָּם בְּאָרְבָּם כָּל הַלַּיְלָה יָשֵׁן אֹפֵהֶם בֹּקֶר הוּא בֹעֵר כְּאֵשׁ לֶהָבָה\PreVerseSpace{}\Verse{7}כֻּלָּם יֵחַמּוּ כַּתַּנּוּר וְאָכְלוּ אֶת שֹׁפְטֵיהֶם כָּל מַלְכֵיהֶם נָפָלוּ אֵין קֹרֵא בָהֶם אֵלָי\PreVerseSpace{}\Verse{8}אֶפְרַיִם בָּעַמִּים הוּא יִתְבּוֹלָל אֶפְרַיִם הָיָה עֻגָה בְּלִי הֲפוּכָה\PreVerseSpace{}\Verse{9}אָכְלוּ זָרִים כֹּחוֹ וְהוּא לֹא יָדָע גַּם שֵׂיבָה זָרְקָה בּוֹ וְהוּא לֹא יָדָע\PreVerseSpace{}\Verse{10}וְעָנָה גְאוֹן יִשְׂרָאֵל בְּפָנָיו וְלֹא שָׁבוּ אֶל יַהְוֶה אֱלֹהֵיהֶם וְלֹא בִקְשֻׁהוּ בְּכָל זֹאת\PreVerseSpace{}\Verse{11}וַיְהִי אֶפְרַיִם כְּיוֹנָה פוֹתָה אֵין לֵב מִצְרַיִם קָרָאוּ אַשּׁוּר הָלָכוּ\PreVerseSpace{}\Verse{12}כַּאֲשֶׁר יֵלֵכוּ אֶפְרוֹשׂ עֲלֵיהֶם רִשְׁתִּי כְּעוֹף הַשָּׁמַיִם אוֹרִידֵם אַיְסִירֵם כְּשֵׁמַע לַעֲדָתָם \ClosedSection{}\Verse{13}אוֹי לָהֶם כִּי נָדְדוּ מִמֶּנִּי שֹׁד לָהֶם כִּי פָשְׁעוּ בִי וְאָנֹכִי אֶפְדֵּם וְהֵמָּה דִּבְּרוּ עָלַי כְּזָבִים\PreVerseSpace{}\Verse{14}וְלֹא זָעֲקוּ אֵלַי בְּלִבָּם כִּי יְיֵלִילוּ עַל מִשְׁכְּבוֹתָם עַל דָּגָן וְתִירוֹשׁ \SubBegin{\Reading{יִתְגּוֹדָדוּ}\Witness{SRO}\PrimaryReadingSep{}\Reading{יִתְגּוֹרָרוּ}\Witness{L}}יִתְגּוֹדָדוּ\SubEnd{} יָסוּרוּ בִי\PreVerseSpace{}\Verse{15}וַאֲנִי יִסַּרְתִּי חִזַּקְתִּי זְרוֹעֹתָם וְאֵלַי יְחַשְּׁבוּ רָע\PreVerseSpace{}\Verse{16}יָשׁוּבוּ לֹא עָל הָיוּ כְּקֶשֶׁת רְמִיָּה יִפְּלוּ בַחֶרֶב שָׂרֵיהֶם מִזַּעַם לְשׁוֹנָם זוֹ לַעְגָּם בְּאֶרֶץ מִצְרָיִם\PreChapterSpace{}\Chapter{8}\Verse{1}אֶל חִכְּךָ שֹׁפָר כַּנֶּשֶׁר עַל בֵּית יַהְוֶה יַעַן עָבְרוּ בְרִיתִי וְעַל תּוֹרָתִי פָּשָׁעוּ\PreVerseSpace{}\Verse{2}לִי יִזְעָקוּ אֱלֹהַי יְדַעֲנוּךָ יִשְׂרָאֵל\PreVerseSpace{}\Verse{3}זָנַח יִשְׂרָאֵל טוֹב אוֹיֵב יִרְדְּפוֹ\PreVerseSpace{}\Verse{4}הֵם הִמְלִיכוּ וְלֹא מִמֶּנִּי הֵשִׂירוּ וְלֹא יָדָעְתִּי כַּסְפָּם וּזְהָבָם עָשׂוּ לָהֶם עֲצַבִּים לְמַעַן יִכָּרֵת\PreVerseSpace{}\Verse{5}זָנַח עֶגְלֵךְ שֹׁמְרוֹן חָרָה אַפִּי בָּם עַד מָתַי לֹא יוּכְלוּ נִקָּיֹן\PreVerseSpace{}\Verse{6}כִּי מִיִּשְׂרָאֵל וְהוּא חָרָשׁ עָשָׂהוּ וְלֹא אֱלֹהִים הוּא כִּי שְׁבָבִים יִהְיֶה עֵגֶל שֹׁמְרוֹן\PreVerseSpace{}\Verse{7}כִּי רוּחַ יִזְרָעוּ וְסוּפָתָה יִקְצֹרוּ קָמָה אֵין לוֹ צֶמַח בְּלִי יַעֲשֶׂה קֶּמַח אוּלַי יַעֲשֶׂה זָרִים יִבְלָעֻהוּ\PreVerseSpace{}\Verse{8}נִבְלַע יִשְׂרָאֵל עַתָּה הָיוּ בַגּוֹיִם כִּכְלִי אֵין חֵפֶץ בּוֹ\PreVerseSpace{}\Verse{9}כִּי הֵמָּה עָלוּ אַשּׁוּר פֶּרֶא בּוֹדֵד לוֹ אֶפְרַיִם הִתְנוּ אֲהָבִים\PreVerseSpace{}\Verse{10}גַּם כִּי יִתְנוּ בַגּוֹיִם עַתָּה אֲקַבְּצֵם וַיָּחֵלּוּ מְּעָט מִמַּשָּׂא מֶלֶךְ שָׂרִים\PreVerseSpace{}\Verse{11}כִּי הִרְבָּה אֶפְרַיִם מִזְבְּחוֹת \SubBegin{\Reading{לְחַטֵּא}\Witness{SRO}\PrimaryReadingSep{}\Reading{לַחֲטֹא}\Witness{L}}לְחַטֵּא\SubEnd{} הָיוּ לוֹ מִזְבְּחוֹת לַחֲטֹא\PreVerseSpace{}\Verse{12}אֶכְתּוֹב לוֹ רִבּוֹ תּוֹרָתִי כְּמוֹ זָר נֶחְשָׁבוּ\PreVerseSpace{}\Verse{13}זִבְחֵי הַבְהָבַי יִזְבְּחוּ בָשָׂר וַיֹּאכֵלוּ יַהְוֶה לֹא רָצָם עַתָּה יִזְכֹּר עֲוֺנָם וְיִפְקֹד חַטֹּאותָם הֵמָּה מִצְרַיִם יָשׁוּבוּ\PreVerseSpace{}\Verse{14}וַיִּשְׁכַּח יִשְׂרָאֵל אֶת עֹשֵׂהוּ וַיִּבֶן הֵיכָלוֹת וִיהוּדָה הִרְבָּה עָרִים בְּצֻרוֹת וְשִׁלַּחְתִּי אֵשׁ בְּעָרָיו וְאָכְלָה אַרְמְנֹתֶיהָ\OpenSection{}\par
\Chapter{9}\Verse{1}אַל תִּשְׂמַח יִשְׂרָאֵל אֶל גִּיל כָּעַמִּים כִּי זָנִיתָ מֵעַל אֱלֹהֶיךָ אָהַבְתָּ אֶתְנָן עַל כָּל גָּרְנוֹת דָּגָן\PreVerseSpace{}\Verse{2}גֹּרֶן וָיֶקֶב לֹא יִרְעֵם וְתִירוֹשׁ יְכַחֶשׁ בָּהּ\PreVerseSpace{}\Verse{3}לֹא יֵשְׁבוּ בְּאֶרֶץ יַהְוֶה וְשָׁב אֶפְרַיִם מִצְרַיִם וּבְאַשּׁוּר טָמֵא יֹאכֵלוּ\PreVerseSpace{}\Verse{4}לֹא יִסְּכוּ לַיהוָה יַיִן וְלֹא יֶעֶרְבוּ לוֹ זִבְחֵיהֶם כְּלֶחֶם אוֹנִים לָהֶם כָּל אֹכְלָיו יִטַּמָּאוּ כִּי לַחְמָם לְנַפְשָׁם לֹא יָבוֹא בֵּית יַהְוֶה\PreVerseSpace{}\Verse{5}מַה תַּעֲשׂוּ לְיוֹם מוֹעֵד וּלְיוֹם חַג יַהְוֶה\PreVerseSpace{}\Verse{6}כִּי הִנֵּה הָלְכוּ מִשֹּׁד מִצְרַיִם תְּקַבְּצֵם מֹף תְּקַבְּרֵם מַחְמַד לְכַסְפָּם קִמּוֹשׂ יִירָשֵׁם חוֹחַ בְּאָהֳלֵיהֶם\PreVerseSpace{}\Verse{7}בָּאוּ יְמֵי הַפְּקֻדָּה בָּאוּ יְמֵי הַשִּׁלֻּם יֵדְעוּ יִשְׂרָאֵל אֱוִיל הַנָּבִיא מְשֻׁגָּע אִישׁ הָרוּחַ עַל רֹב עֲוֺנְךָ וְרַבָּה מַשְׂטֵמָה\PreVerseSpace{}\Verse{8}צֹפֶה אֶפְרַיִם \SubBegin{\Reading{עַם}\Witness{SRO}\PrimaryReadingSep{}\Reading{עִם}\Witness{L}}עַם\SubEnd{} אֱלֹהָי נָבִיא פַּח יָקוֹשׁ עַל כָּל דְּרָכָיו מַשְׂטֵמָה בְּבֵית אֱלֹהָיו\PreVerseSpace{}\Verse{9}הֶעְמִיקוּ שִׁחֵתוּ כִּימֵי הַגִּבְעָה יִזְכּוֹר עֲוֺנָם יִפְקוֹד חַטֹּאותָם \ClosedSection{}\Verse{10}כַּעֲנָבִים בַּמִּדְבָּר מָצָאתִי יִשְׂרָאֵל כְּבִכּוּרָה בִתְאֵנָה בְּרֵאשִׁיתָהּ רָאִיתִי אֲבוֹתֵיכֶם הֵמָּה בָּאוּ בַעַל פְּעוֹר וַיִּנָּזְרוּ לַבֹּשֶׁת וַיִּהְיוּ שִׁקּוּצִים כְּאָהֳבָם\PreVerseSpace{}\Verse{11}אֶפְרַיִם כָּעוֹף יִתְעוֹפֵף כְּבוֹדָם מִלֵּדָה וּמִבֶּטֶן וּמֵהֵרָיוֹן\PreVerseSpace{}\Verse{12}כִּי אִם יְגַדְּלוּ אֶת בְּנֵיהֶם וְשִׁכַּלְתִּים מֵאָדָם כִּי גַם אוֹי לָהֶם בְּשׂוּרִי מֵהֶם\PreVerseSpace{}\Verse{13}אֶפְרַיִם כַּאֲשֶׁר רָאִיתִי לְצוֹר שְׁתוּלָה בְנָוֶה וְאֶפְרַיִם לְהוֹצִיא אֶל הֹרֵג בָּנָיו\PreVerseSpace{}\Verse{14}תֵּן לָהֶם יַהְוֶה מַה תִּתֵּן תֵּן לָהֶם רֶחֶם מַשְׁכִּיל וְשָׁדַיִם צֹמְקִים\PreVerseSpace{}\Verse{15}כָּל רָעָתָם בַּגִּלְגָּל כִּי שָׁם שְׂנֵאתִים עַל רֹעַ מַעַלְלֵיהֶם מִבֵּיתִי אֲגָרְשֵׁם לֹא אוֹסֵף אַהֲבָתָם כָּל שָׂרֵיהֶם סֹרְרִים\PreVerseSpace{}\Verse{16}הֻכָּה אֶפְרַיִם שָׁרְשָׁם יָבֵשׁ פְּרִי בְלִי יַעֲשׂוּן גַּם כִּי יֵלֵדוּן וְהֵמַתִּי מַחֲמַדֵּי בִטְנָם\PreVerseSpace{}\Verse{17}יִמְאָסֵם אֱלֹהַי כִּי לֹא שָׁמְעוּ לוֹ וְיִהְיוּ נֹדְדִים בַּגּוֹיִם \ClosedSection{}\Chapter{10}\Verse{1}גֶּפֶן בּוֹקֵק יִשְׂרָאֵל פְּרִי יְשַׁוֶּה לּוֹ כְּרֹב לְפִרְיוֹ הִרְבָּה לַמִּזְבְּחוֹת כְּטוֹב לְאַרְצוֹ הֵיטִיבוּ מַצֵּבוֹת\PreVerseSpace{}\Verse{2}חָלַק לִבָּם עַתָּה יֶאְשָׁמוּ הוּא יַעֲרֹף מִזְבְּחוֹתָם יְשֹׁדֵד מַצֵּבוֹתָם\PreVerseSpace{}\Verse{3}כִּי עַתָּה יֹאמְרוּ אֵין מֶלֶךְ לָנוּ כִּי לֹא יָרֵאנוּ אֶת יְהֹוָה וְהַמֶּלֶךְ מַה יַּעֲשֶׂה לָּנוּ\PreVerseSpace{}\Verse{4}דִּבְּרוּ דְבָרִים אָלוֹת שָׁוְא כָּרֹת בְּרִית וּפָרַח כָּרֹאשׁ מִשְׁפָּט עַל תַּלְמֵי שָׂדָי\PreVerseSpace{}\Verse{5}לְעֶגְלוֹת בֵּית אָוֶן יָגוּרוּ שְׁכַן שֹׁמְרוֹן כִּי אָבַל עָלָיו עַמּוֹ וּכְמָרָיו עָלָיו יָגִילוּ עַל כְּבוֹדוֹ כִּי גָלָה מִמֶּנּוּ\PreVerseSpace{}\Verse{6}גַּם אוֹתוֹ לְאַשּׁוּר יוּבָל מִנְחָה לְמֶלֶךְ יָרֵב בָּשְׁנָה אֶפְרַיִם יִקָּח וְיֵבוֹשׁ יִשְׂרָאֵל מֵעֲצָתוֹ\PreVerseSpace{}\Verse{7}נִדְמֶה שֹׁמְרוֹן מַלְכָּהּ כְּקֶצֶף עַל פְּנֵי מָיִם\PreVerseSpace{}\Verse{8}וְנִשְׁמְדוּ בָּמוֹת אָוֶן חַטַּאת יִשְׂרָאֵל קוֹץ וְדַרְדַּר יַעֲלֶה עַל מִזְבְּחוֹתָם וְאָמְרוּ לֶהָרִים כַּסּוּנוּ וְלַגְּבָעוֹת נִפְלוּ עָלֵינוּ\OpenSection{}\par
\Verse{9}מִימֵי הַגִּבְעָה \SubBegin{\Reading{חָטָא}\Witness{SRO}\PrimaryReadingSep{}\Reading{חָטָאתָ}\Witness{L}}חָטָא\SubEnd{} יִשְׂרָאֵל שָׁם עָמָדוּ לֹא תַשִּׂיגֵם בַּגִּבְעָה מִלְחָמָה עַל בְּנֵי עַלְוָה\PreVerseSpace{}\Verse{10}בְּאַוָּתִי וְאֶסֳּרֵם וְאֻסְּפוּ עֲלֵיהֶם עַמִּים בְּאָסְרָם לִשְׁתֵּי \SubBegin{\Reading{עֲוֺנֹתָם}\Witness{SRO}\PrimaryReadingSep{}\Reading{עינתם}\Witness{L}}עֲוֺנֹתָם\SubEnd{}\PreVerseSpace{}\Verse{11}וְאֶפְרַיִם עֶגְלָה מְלֻמָּדָה אֹהַבְתִּי לָדוּשׁ וַאֲנִי עָבַרְתִּי עַל טוּב צַוָּארָהּ אַרְכִּיב אֶפְרַיִם יַחֲרוֹשׁ יְהוּדָה יְשַׂדֶּד לוֹ יַעֲקֹב\PreVerseSpace{}\Verse{12}זִרְעוּ לָכֶם לִצְדָקָה קִצְרוּ לְפִי חֶסֶד נִירוּ לָכֶם נִיר וְעֵת לִדְרוֹשׁ אֶת יַהְוֶה עַד יָבוֹא וְיֹרֶה צֶדֶק לָכֶם\PreVerseSpace{}\Verse{13}חֲרַשְׁתֶּם רֶשַׁע עַוְלָתָה קְצַרְתֶּם אֲכַלְתֶּם פְּרִי כָחַשׁ כִּי בָטַחְתָּ \SubBegin{\Reading{בְרִכְבְּךָ}\Witness{SRO}\PrimaryReadingSep{}\Reading{בְדַרְכְּךָ}\Witness{L}}בְרִכְבְּךָ\SubEnd{} בְּרֹב גִּבּוֹרֶיךָ\PreVerseSpace{}\Verse{14}וְקָאם שָׁאוֹן בְּעַמֶּךָ וְכָל מִבְצָרֶיךָ יוּשַּׁד כְּשֹׁד שַׁלְמַן בֵּית אַרְבֵאל בְּיוֹם מִלְחָמָה אֵם עַל בָּנִים רֻטָּשָׁה\PreVerseSpace{}\Verse{15}כָּכָה עָשָׂה לָכֶם בֵּית אֵל מִפְּנֵי רָעַת רָעַתְכֶם בַּשַּׁחַר נִדְמֹה נִדְמָה מֶלֶךְ יִשְׂרָאֵל\PreChapterSpace{}\Chapter{11}\Verse{1}כִּי נַעַר יִשְׂרָאֵל וָאֹהֲבֵהוּ וּמִמִּצְרַיִם קָרָאתִי לִבְנִי\PreVerseSpace{}\Verse{2}\SubBegin{\Reading{קָרְאִי}\Witness{SRO}\PrimaryReadingSep{}\Reading{קָרְאוּ}\Witness{L}}קָרְאִי\SubEnd{} לָהֶם כֵּן הָלְכוּ \SubBegin{\Reading{מִפָּנַי הֶם}\Witness{SRO}\PrimaryReadingSep{}\Reading{מִפְּנֵיהֶם}\Witness{L}}מִפָּנַי הֶם\SubEnd{} לַבְּעָלִים יְזַבֵּחוּ וְלַפְּסִלִים יְקַטֵּרוּן\PreVerseSpace{}\Verse{3}וְאָנֹכִי תִרְגַּלְתִּי לְאֶפְרַיִם קָחָם עַל \SubBegin{\Reading{זְרוֹעֹתָי}\Witness{SRO}\PrimaryReadingSep{}\Reading{זְרוֹעֹתָיו}\Witness{L}}זְרוֹעֹתָי\SubEnd{} וְלֹא יָדְעוּ כִּי רְפָאתִים\PreVerseSpace{}\Verse{4}בְּחַבְלֵי אָדָם אֶמְשְׁכֵם בַּעֲבֹתוֹת אַהֲבָה וָאֶהְיֶה לָהֶם כִּמְרִימֵי עֹל עַל לְחֵיהֶם וְאַט אֵלָיו אוֹכִיל\PreVerseSpace{}\Verse{5}\SubBegin{\Reading{לוֹ}\Witness{SRO}\PrimaryReadingSep{}\Reading{לֹא}\Witness{L}}לוֹ\SubEnd{} יָשֻׁב אֶל אֶרֶץ מִצְרַיִם וְאַשּׁוּר הוּא מַלְכּוֹ כִּי מֵאֲנוּ לָשׁוּב\PreVerseSpace{}\Verse{6}וְחָלָה חֶרֶב בְּעָרָיו וְכִלְּתָה בַדָּיו וְאָכָלָה מִמֹּעֲצוֹתֵיהֶם\PreVerseSpace{}\Verse{7}וְעַמִּי תְלוּאִים לִמְשׁוּבָתִי וְאֶל עַל יִקְרָאֻהוּ יַחַד לֹא יְרוֹמֵם\PreVerseSpace{}\Verse{8}אֵיךְ אֶתֶּנְךָ אֶפְרַיִם אֲמַגֶּנְךָ יִשְׂרָאֵל אֵיךְ אֶתֶּנְךָ כְאַדְמָה אֲשִׂימְךָ כִּצְבֹאיִם נֶהְפַּךְ עָלַי לִבִּי יַחַד נִכְמְרוּ נִחוּמָי\PreVerseSpace{}\Verse{9}לֹא אֶעֱשֶׂה חֲרוֹן אַפִּי לֹא אָשׁוּב לְשַׁחֵת אֶפְרָיִם כִּי אֵל אָנֹכִי וְלֹא אִישׁ בְּקִרְבְּךָ קָדוֹשׁ וְלֹא אָבוֹא בְּעִיר\PreVerseSpace{}\Verse{10}אַחֲרֵי יַהְוֶה יֵלְכוּ כְּאַרְיֵה יִשְׁאָג כִּי הוּא יִשְׁאַג וְיֶחֶרְדוּ בָנִים מִיָּם\PreVerseSpace{}\Verse{11}יֶחֶרְדוּ כְצִפּוֹר מִמִּצְרַיִם וּכְיוֹנָה מֵאֶרֶץ אַשּׁוּר \SubBegin{\Reading{וְהֲשִׁבֹתִים}\Witness{SRO}\PrimaryReadingSep{}\Reading{וְהוֹשַׁבְתִּים}\Witness{L}}וְהֲשִׁבֹתִים\SubEnd{} עַל בָּתֵּיהֶם נְאֻם יַהְוֶה \ClosedSection{}\Chapter{12}\Verse{1}סְבָבֻנִי בְכַחַשׁ אֶפְרַיִם וּבְמִרְמָה בֵּית יִשְׂרָאֵל וִיהוּדָה עֹד רָד \SubBegin{\Reading{עַם}\Witness{SRO}\PrimaryReadingSep{}\Reading{עִם}\Witness{L}}עַם\SubEnd{} אֵל \SubBegin{\Reading{וְעַם}\Witness{SRO}\PrimaryReadingSep{}\Reading{וְעִם}\Witness{L}}וְעַם\SubEnd{} קְדוֹשִׁים נֶאֱמָן\PreVerseSpace{}\Verse{2}אֶפְרַיִם רֹעֶה רוּחַ וְרֹדֵף קָדִים כָּל הַיּוֹם כָּזָב \SubBegin{\Reading{וְשָׁוְא}\Witness{SRO}\PrimaryReadingSep{}\Reading{וָשֹׁד}\Witness{L}}וְשָׁוְא\SubEnd{} יַרְבֶּה וּבְרִית עִם אַשּׁוּר יִכְרֹתוּ וְשֶׁמֶן לְמִצְרַיִם יוּבָל\PreVerseSpace{}\Verse{3}וְרִיב לַיהוָה עִם יְהוּדָה \SubBegin{\Reading{וְלַפָּקַד}\Witness{SRO}\PrimaryReadingSep{}\Reading{וְלִפְקֹד}\Witness{L}}וְלַפָּקַד\SubEnd{} עַל יַעֲקֹב כִּדְרָכָיו כְּמַעֲלָלָיו יָשִׁיב לוֹ\PreVerseSpace{}\Verse{4}בַּבֶּטֶן עָקַב אֶת אָחִיו וּבְאוֹנוֹ שָׂרָה אֶת אֱלֹהִים\PreVerseSpace{}\Verse{5}\SubBegin{\Reading{וַיִּשֶׂר}\Witness{SRO}\PrimaryReadingSep{}\Reading{וָיָּשַׂר}\Witness{L}}וַיִּשֶׂר\SubEnd{} אֶל מַלְאָךְ וַיֻּכָל בָּכָה וַיִּתְחַנֶּן לוֹ בֵּית אֵל יִמְצָאֶנּוּ וְשָׁם יְדַבֵּר עִמָּנוּ\PreVerseSpace{}\Verse{6}וַיהוָה אֱלֹהֵי הַצְּבָאוֹת יַהְוֶה זִכְרוֹ\PreVerseSpace{}\Verse{7}וְאַתָּה בֵּאלֹהֶיךָ תָשׁוּב חֶסֶד וּמִשְׁפָּט שְׁמֹר וְקַוֵּה אֶל אֱלֹהֶיךָ תָּמִיד\PreVerseSpace{}\Verse{8}כְּנַעַן בְּיָדוֹ מֹאזְנֵי מִרְמָה לַעֲשֹׁק אָהֵב\PreVerseSpace{}\Verse{9}וַיֹּאמֶר אֶפְרַיִם אַךְ עָשַׁרְתִּי מָצָאתִי אוֹן לִי כָּל יְגִיעַי לֹא יִמְצְאוּ לִי עָוֺן אֲשֶׁר חֵטְא\PreVerseSpace{}\Verse{10}וְאָנֹכִי יַהְוֶה אֱלֹהֶיךָ מֵאֶרֶץ מִצְרָיִם עֹד אוֹשִׁיבְךָ בָאֳהָלִים כִּימֵי מוֹעֵד\PreVerseSpace{}\Verse{11}וְדִבַּרְתִּי עַל הַנְּבִיאִים וְאָנֹכִי חָזוֹן הִרְבֵּיתִי וּבְיַד הַנְּבִיאִים אֲדַמֶּה\PreVerseSpace{}\Verse{12}אִם גִּלְעָד אָוֶן אַךְ שָׁוְא הָיוּ בַּגִּלְגָּל שְׁוָרִים זִבֵּחוּ גַּם מִזְבְּחוֹתָם כְּגַלִּים עַל תַּלְמֵי שָׂדָי\PreVerseSpace{}\Verse{13}וַיִּבְרַח יַעֲקֹב שְׂדֵה אֲרָם וַיַּעֲבֹד יִשְׂרָאֵל בְּאִשָּׁה וּבְאִשָּׁה שָׁמָר\PreVerseSpace{}\Verse{14}וּבְנָבִיא הֶעֱלָה יַהְוֶה אֶת יִשְׂרָאֵל מִמִּצְרָיִם וּבְנָבִיא נִשְׁמָר\PreVerseSpace{}\Verse{15}הִכְעִיס אֶפְרַיִם תַּמְרוּרִים וְדָמָיו עָלָיו יִטּוֹשׁ וְחֶרְפָּתוֹ יָשִׁיב לוֹ אֲדֹנָיו\PreChapterSpace{}\Chapter{13}\Verse{1}כְּדַבֵּר אֶפְרַיִם רְתֵת נָשָׂא הוּא בְּיִשְׂרָאֵל וַיֶּאְשַׁם בַּבַּעַל וַיָּמֹת\PreVerseSpace{}\Verse{2}וְעַתָּה יוֹסִפוּ לַחֲטֹא וַיַּעְשׂוּ לָהֶם מַסֵּכָה מִכַּסְפָּם כִּתְבוּנָם עֲצַבִּים מַעֲשֵׂה חָרָשִׁים כֻּלֹּה לָהֶם הֵם אֹמְרִים \SubBegin{\Reading{זִבְחוּ}\Witness{SRO}\PrimaryReadingSep{}\Reading{זֹבְחֵי}\Witness{L}}זִבְחוּ\SubEnd{} אָדָם עֲגָלִים יִשָּׁקוּן\PreVerseSpace{}\Verse{3}לָכֵן יִהְיוּ כַּעֲנַן בֹּקֶר וְכַטַּל מַשְׁכִּים הֹלֵךְ כְּמֹץ יְסֹעֵר מִגֹּרֶן וּכְעָשָׁן מֵאֲרֻבָּה\PreVerseSpace{}\Verse{4}וְאָנֹכִי יַהְוֶה אֱלֹהֶיךָ \OmitBegin{\Reading{בֹּצֵר שָׁמַיִם וְקוֹנֵה אָרֶץ אֲשֶׁר יָדָיו בָּרָא כָּל צְבָא הַשָׁמָיִם וְלֹא הִרְאִיתִים לְךָ לָלֶכֶת אַחֲרֵיהֶם וְאָנֹכִי הַעֲלוֹתִיךָ}\Witness{SRO}\PrimaryReadingSep{}\Reading{\Omit{}}\Witness{L}}בֹּצֵר שָׁמַיִם וְקוֹנֵה אָרֶץ אֲשֶׁר יָדָיו בָּרָא כָּל צְבָא הַשָׁמָיִם וְלֹא הִרְאִיתִים לְךָ לָלֶכֶת אַחֲרֵיהֶם וְאָנֹכִי הַעֲלוֹתִיךָ\OmitEnd{} מֵאֶרֶץ מִצְרָיִם וֵאלֹהִים זוּלָתִי לֹא תֵדָע וּמוֹשִׁיעַ אַיִן בִּלְתִּי\PreVerseSpace{}\Verse{5}אֲנִי \SubBegin{\Reading{רְעִיתִּיךָ}\Witness{SRO}\PrimaryReadingSep{}\Reading{יְדַעְתִּיךָ}\Witness{L}}רְעִיתִּיךָ\SubEnd{} בַּמִּדְבָּר בְּאֶרֶץ תַּלְאֻבוֹת\PreVerseSpace{}\Verse{6}כְּמַרְעִיתָם וַיִּשְׂבָּעוּ שָׂבְעוּ וַיָּרָם לִבָּם עַל כֵּן שְׁכֵחוּנִי\PreVerseSpace{}\Verse{7}\SubBegin{\Reading{וְאֶהְיֶה}\Witness{SRO}\PrimaryReadingSep{}\Reading{וָאֱהִי}\Witness{L}}וְאֶהְיֶה\SubEnd{} לָהֶם כְּמוֹ שָׁחַל כְּנָמֵר עַל דֶּרֶךְ אָשׁוּר\PreVerseSpace{}\Verse{8}אֶפְגְּשֵׁם כְּדֹב שַׁכּוּל וְאֶקְרַע סְגוֹר לִבָּם וְאֹכְלֵם שָׁם כְּלָבִיא חַיַּת הַשָּׂדֶה תְּבַקְּעֵם\PreVerseSpace{}\Verse{9}שִׁחֶתְךָ יִשְׂרָאֵל כִּי בִי בְעֶזְרֶךָ\PreVerseSpace{}\Verse{10}אֱהִי מַלְכְּךָ אֵפוֹא וְיוֹשִׁיעֲךָ בְּכָל עָרֶיךָ וְשֹׁפְטֶיךָ אֲשֶׁר אָמַרְתָּ תְּנָה לִּי מֶלֶךְ וְשָׂרִים\PreVerseSpace{}\Verse{11}אֶתֶּן לְךָ מֶלֶךְ בְּאַפִּי וְאֶקַּח בְּעֶבְרָתִי\OpenSection{}\par
\Verse{12}צָרוּר עֲוֺן אֶפְרָיִם צְפוּנָה חַטָּאתוֹ\PreVerseSpace{}\Verse{13}חֶבְלֵי יוֹלֵדָה יָבֹאוּ לוֹ הוּא בֵן לֹא חָכָם כִּי עֵת לֹא יַעֲמֹד בְּמִשְׁבַּר בָּנִים\PreVerseSpace{}\Verse{14}מִיַּד שְׁאוֹל אֶפְדֵּם מִמָּוֶת אֶגְאָלֵם אֱהִי דְבָרֶיךָ מָוֶת אֱהִי קָטָבְךָ שְׁאוֹל נֹחַם יִסָּתֵר מֵעֵינָי\PreVerseSpace{}\Verse{15}כִּי הוּא בֵּין \SubBegin{\Reading{אָחִים}\Witness{SRO}\PrimaryReadingSep{}\Reading{אַחִים}\Witness{L}}אָחִים\SubEnd{} יַפְרִיא יָבוֹא קָדִים רוּחַ יַהְוֶה מִמִּדְבָּר עֹלֶה \SubBegin{\Reading{וְיִבַשׁ}\Witness{SRO}\PrimaryReadingSep{}\Reading{וְיֵבוֹשׁ}\Witness{L}}וְיִבַשׁ\SubEnd{} מְקוֹרוֹ וְיֶחֱרַב מַעְיָנוֹ הוּא יִשְׁסֶה אוֹצַר כָּל כְּלִי חֶמְדָּה\PreChapterSpace{}\Chapter{14}\Verse{1}תֶּאְשַׁם שֹׁמְרוֹן כִּי מָרְתָה בֵּאלֹהֶיהָ בַּחֶרֶב יִפֹּלוּ עֹלְלֵיהֶם יְרֻטָּשׁוּ וְהָרִיּוֹתָיו יְבֻקָּעוּ\OpenSection{}\par
\Verse{2}שׁוּבָה יִשְׂרָאֵל עַד יַהְוֶה אֱלֹהֶיךָ כִּי כָשַׁלְתָּ בַּעֲוֺנֶךָ\PreVerseSpace{}\Verse{3}קְחוּ עִמָּכֶם דְּבָרִים וְשׁוּבוּ אֶל יַהְוֶה אִמְרוּ אֵלָיו כָּל תִּשָּׂא עָוֺן וְקַח טוֹב וּנְשַׁלְּמָה פָרִים שְׂפָתֵינוּ\PreVerseSpace{}\Verse{4}אַשּׁוּר לֹא יוֹשִׁיעֵנוּ עַל סוּס לֹא נִרְכָּב וְלֹא נֹאמַר עוֹד אֱלֹהֵינוּ לְמַעֲשֵׂה יָדֵינוּ אֲשֶׁר בְּךָ יְרֻחַם יָתוֹם\PreVerseSpace{}\Verse{5}אֶרְפָּא מְשׁוּבָתָם אֹהֲבֵם נְדָבָה כִּי שָׁב אַפִּי מִמֶּנּוּ\PreVerseSpace{}\Verse{6}אֶהְיֶה כַטַּל לְיִשְׂרָאֵל יִפְרַח כַּשּׁוֹשַׁנָּה וְיַךְ שָׁרָשָׁיו \SubBegin{\Reading{כִּלְבָנוֹן}\Witness{SRO}\PrimaryReadingSep{}\Reading{כַּלְּבָנוֹן}\Witness{L}}כִּלְבָנוֹן\SubEnd{}\PreVerseSpace{}\Verse{7}יֵלְכוּ יֹנְקוֹתָיו וִיהִי כַזַּיִת הוֹדוֹ וְרֵיחַ לוֹ \SubBegin{\Reading{כִּלְבָנוֹן}\Witness{SRO}\PrimaryReadingSep{}\Reading{כַּלְּבָנוֹן}\Witness{L}}כִּלְבָנוֹן\SubEnd{}\PreVerseSpace{}\Verse{8}יָשֻׁבוּ \SubBegin{\Reading{וְיֵשְׁבוּ}\Witness{SRO}\PrimaryReadingSep{}\Reading{יֹשְׁבֵי}\Witness{L}}וְיֵשְׁבוּ\SubEnd{} בְצִלּוֹ יְחַיּוּ דָגָן וְיִפְרְחוּ כַגָּפֶן זִכְרוֹ כְּיֵין לְבָנוֹן\PreVerseSpace{}\Verse{9}אֶפְרַיִם מַה לִּי עוֹד לָעֲצַבִּים אֲנִי עָנִיתִי וַאֲשׁוּרֶנּוּ אֲנִי כִּבְרוֹשׁ רַעֲנָן מִמֶּנִּי פֶּרְיְךָ נִמְצָא\PreVerseSpace{}\Verse{10}מִי חָכָם וְיָבֵן אֵלֶּה נָבוֹן וְיֵדָעֵם כִּי יְשָׁרִים דַּרְכֵי יַהְוֶה וְצַדִּקִים יֵלְכוּ בָם וּפֹשְׁעִים יִכָּשְׁלוּ\par
\pagebreak
\end{multicols}

\end{document}