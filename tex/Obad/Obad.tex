\environment ../sty/sr-style
\environment ../sty/sr-book-style
\startcomponent 
\product ../main/main
\starttext
\startSubbook[title={עבדיה}][booktitle={עבדיה}]
\startpagecolumns[hebrew]
\Chapter{1}
\Verse{1}חֲזוֹן עֹבַדְיָה כֹּה אָמַר אֲדֹנַי יַהְוֶה לֶאֱדוֹם שְׁמוּעָה שָׁמַעְנוּ מֵאֵת יַהְוֶה וְצִיר בַּגּוֹיִם שֻׁלָּח קוּמוּ וְנָקוּמָה עָלֶיהָ לַמִּלְחָמָה 
\Verse{2}הִנֵּה קָטֹן נְתַתִּיךָ בַּגּוֹיִם בָּזוּי אַתָּה מְאֹד 
\Verse{3}זְדוֹן לִבְּךָ הִשִּׁיאֶךָ שֹׁכְנִי בְחַגְוֵי סֶלַע מְרוֹם שִׁבְתּוֹ אֹמֵר בְּלִבּוֹ מִי יוֹרִדֵנִי אָרֶץ 
\Verse{4}אִם תַּגְבִּיהַּ כַּנֶּשֶׁר וְאִם בֵּין כּוֹכָבִים שִׂים קִנֶּךָ מִשָּׁם אוֹרִידְךָ נְאֻם יַהְוֶה 
\Verse{5}אִם גַּנָּבִים בָּאוּ לְךָ אִם שׁוֹדְדֵי לַיְלָה אֵיךְ נִדְמֵיתָה הֲלוֹא יִגְנְבוּ דַּיָּם אִם בֹּצְרִים בָּאוּ לָךְ הֲלוֹא יַשְׁאִירוּ עֹלֵלוֹת 
\Verse{6}אֵיךְ נֶחְפְּשׂוּ עֵשָׂו נִבְעוּ מַצְפֻּנָיו 
\Verse{7}עַד הַגְּבוּל שִׁלְּחוּךָ כֹּל אַנְשֵׁי בְרִיתֶךָ הִשִּׁיאוּךָ יָכְלוּ לְךָ אַנְשֵׁי שְׁלֹמֶךָ \App{vocalic substantive}{לֹחֲמֶךָ}{\Reading{לֹחֲמֶךָ}{SR}\PrimaryReadingSep\Reading{לַחְמְךָ}{L}} יָשִׂימוּ מָזוֹר תַּחְתֶּיךָ אֵין תְּבוּנָה בּוֹ 
\Verse{8}הֲלוֹא בַּיּוֹם הַהוּא נְאֻם יַהְוֶה וְהַאֲבַדְתִּי חֲכָמִים מֵאֱדוֹם וּתְבוּנָה מֵהַר עֵשָׂו 
\Verse{9}וְחַתּוּ גִבּוֹרֶיךָ תֵּימָן לְמַעַן יִכָּרֶת אִישׁ מֵהַר עֵשָׂו מִקָּטֶל 
\Verse{10}מֵחֲמַס אָחִיךָ יַעֲקֹב תְּכַסְּךָ בוּשָׁה וְנִכְרַתָּ לְעוֹלָם 
\Verse{11}בְּיוֹם עֲמָדְךָ מִנֶּגֶד בְּיוֹם שְׁבוֹת זָרִים חֵילוֹ וְנָכְרִים בָּאוּ שְׁעָרָו וְעַל יְרוּשָׁלֵם יַדּוּ גוֹרָל גַּם אַתָּה כְּאַחַד מֵהֶם 
\Verse{12}וְאַל תֵּרֶא בְיוֹם אָחִיךָ בְּיוֹם נָכְרוֹ וְאַל תִּשְׂמַח לִבְנֵי יְהוּדָה בְּיוֹם אָבְדָם וְאַל תַּגְדֵּל פִּיךָ בְּיוֹם צָרָה 
\Verse{13}אַל תָּבוֹא בְשַׁעַר עַמִּי בְּיוֹם אֵידָם אַל תֵּרֶא גַם אַתָּה בְּרָעָתוֹ בְּיוֹם אֵידוֹ וְאַל \App{vocalic substantive}{תִּשְׁלָחֶנָּה}{\Reading{תִּשְׁלָחֶנָּה}{SR}\PrimaryReadingSep\Reading{תִּשְׁלַחְנָה}{L}} בְחֵילוֹ בְּיוֹם אֵידוֹ 
\Verse{14}וְאַל תַּעֲמֹד עַל הַפֶּרֶק לְהַכְרִית אֶת פְּלִיטָיו וְאַל תַּסְגֵּר שְׂרִידָיו בְּיוֹם צָרָה 
\Verse{15}כִּי קָרוֹב יוֹם יַהְוֶה עַל כָּל הַגּוֹיִם כַּאֲשֶׁר עָשִׂיתָ יֵעָשֶׂה לָּךְ גְּמֻלְךָ \App{substitution}{יָשִׁיב}{\Reading{יָשִׁיב}{SR}\PrimaryReadingSep\Reading{יָשׁוּב}{L}} בְּרֹאשֶׁךָ 
\Verse{16}כִּי כַּאֲשֶׁר שְׁתִיתֶם עַל הַר קָדְשִׁי יִשְׁתּוּ כָל הַגּוֹיִם תָּמִיד וְשָׁתוּ וְלָעוּ וְהָיוּ כְּלוֹא הָיוּ 
\Verse{17}וּבְהַר צִיּוֹן תִּהְיֶה פְלֵיטָה וְהָיָה קֹדֶשׁ וְיָרְשׁוּ בֵּית יַעֲקֹב אֵת \App{vocalic substantive}{מוֹרִשֵׁיהֶם}{\Reading{מוֹרִשֵׁיהֶם}{SR}\PrimaryReadingSep\Reading{מוֹרָשֵׁיהֶם}{L}} 
\Verse{18}וְהָיָה בֵית יַעֲקֹב אֵשׁ וּבֵית יוֹסֵף לֶהָבָה וּבֵית עֵשָׂו לְקַשׁ וְדָלְקוּ בָהֶם וַאֲכָלוּם וְלֹא יִהְיֶה שָׂרִיד לְבֵית עֵשָׂו כִּי יַהְוֶה דִּבֵּר 
\Verse{19}וְיָרְשׁוּ הַנֶּגֶב אֶת הַר עֵשָׂו וְהַשְּׁפֵלָה אֶת פְּלִשְׁתִּים וְיָרְשׁוּ אֶת שְׂדֵה אֶפְרַיִם וְאֵת שְׂדֵה שֹׁמְרוֹן וּבִנְיָמִן אֶת הַגִּלְעָד 
\Verse{20}וְגָלֻת הַחֵל הַזֶּה לִבְנֵי יִשְׂרָאֵל אֲשֶׁר כְּנַעֲנִים עַד צָרְפַת וְגָלֻת יְרוּשָׁלֵם אֲשֶׁר בִּסְפָרַד יִרְשׁוּ אֵת עָרֵי הַנֶּגֶב 
\Verse{21}וְעָלוּ \App{vocalic substantive}{מוּשָׁעִים}{\Reading{מוּשָׁעִים}{SR}\PrimaryReadingSep\Reading{מוֹשִׁעִים}{L}} בְּהַר צִיּוֹן לִשְׁפֹּט אֶת הַר עֵשָׂו וְהָיְתָה לְיַהְוֶה הַמְּלוּכָה
\page[no]
\stoppagecolumns
\stopSubbook
\stoptext
\stopcomponent