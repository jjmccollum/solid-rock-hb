\environment ../sty/sr-style
\startcomponent
\product ../main/main
\starttext
%\startbodymatter %uncomment to trigger appropriate conditional formatting for standalone document
\startBook[title={משלי}]
\startpagecolumns[hebrew]
\Chapter{1}
\Verse{1}מִשְׁלֵי שְׁלֹמֹה בֶן דָּוִד מֶלֶךְ יִשְׂרָאֵל 
\Verse{2}לָדַעַת חָכְמָה וּמוּסָר לְהָבִין אִמְרֵי בִינָה 
\Verse{3}לָקַחַת מוּסַר הַשְׂכֵּל צֶדֶק וּמִשְׁפָּט וּמֵשָׁרִים 
\Verse{4}לָתֵת לִפְתָאיִם עָרְמָה לְנַעַר דַּעַת וּמְזִמָּה 
\Verse{5}יִשְׁמַע חָכָם וְיוֹסֶף לֶקַח וְנָבוֹן תַּחְבֻּלוֹת יִקְנֶה 
\Verse{6}לְהָבִין מָשָׁל וּמְלִיצָה דִּבְרֵי חֲכָמִים וְחִידֹתָם 
\Verse{7}יִרְאַת יַהְוֶה רֵאשִׁית דָּעַת חָכְמָה וּמוּסָר אֱוִילִים בָּזוּ \OpenSection 
\Verse{8}שְׁמַע בְּנִי מוּסַר אָבִיךָ וְאַל תִּטֹּשׁ תּוֹרַת אִמֶּךָ 
\Verse{9}כִּי לִוְיַת חֵן הֵם לְרֹאשֶׁךָ וַעֲנָקִים לְגַרְגְּרֹתֶיךָ 
\Verse{10}בְּנִי אִם יְפַתּוּךָ חַטָּאִים אַל תֹּבֵא 
\Verse{11}אִם יֹאמְרוּ לְכָה אִתָּנוּ נֶאֶרְבָה לְדָם נִצְפְּנָה לְנָקִי חִנָּם 
\Verse{12}נִבְלָעֵם כִּשְׁאוֹל חַיִּים וּתְמִימִים כְּיוֹרְדֵי בוֹר 
\Verse{13}כָּל הוֹן יָקָר נִמְצָא נְמַלֵּא בָתֵּינוּ שָׁלָל 
\Verse{14}גּוֹרָלְךָ תַּפִּיל בְּתוֹכֵנוּ כִּיס אֶחָד יִהְיֶה לְכֻלָּנוּ 
\Verse{15}בְּנִי אַל תֵּלֵךְ בְּדֶרֶךְ אִתָּם מְנַע רַגְלְךָ מִנְּתִיבָתָם 
\Verse{16}כִּי רַגְלֵיהֶם לָרַע יָרוּצוּ וִימַהֲרוּ לִשְׁפָּךְ דָּם 
\Verse{17}כִּי חִנָּם מְזֹרָה הָרָשֶׁת בְּעֵינֵי כָּל בַּעַל כָּנָף 
\Verse{18}וְהֵם לְדָמָם יֶאֱרֹבוּ יִצְפְּנוּ לְנַפְשֹׁתָם 
\Verse{19}כֵּן אָרְחוֹת כָּל בֹּצֵעַ בָּצַע אֶת נֶפֶשׁ בְּעָלָיו יִקָּח \OpenSection 
\Verse{20}חָכְמוֹת בַּחוּץ תָּרֹנָּה בָּרְחֹבוֹת תִּתֵּן קוֹלָהּ 
\Verse{21}בְּרֹאשׁ \App{substitution}{חֹמִיּוֹת}{\Reading{חֹמִיּוֹת}{SR}\PrimaryReadingSep\Reading{הֹמִיּוֹת}{L}} תִּקְרָא בְּפִתְחֵי שְׁעָרִים בָּעִיר אֲמָרֶיהָ תֹאמֵר 
\Verse{22}עַד מָתַי פְּתָיִם תְּאֵהֲבוּ פֶתִי וְלֵצִים לָצוֹן חָמְדוּ לָהֶם וּכְסִילִים יִשְׂנְאוּ דָעַת 
\Verse{23}תָּשׁוּבוּ לְתוֹכַחְתִּי הִנֵּה אַבִּיעָה לָכֶם רוּחִי אוֹדִיעָה דְבָרַי אֶתְכֶם 
\Verse{24}יַעַן קָרָאתִי וַתְּמָאֵנוּ נָטִיתִי יָדִי וְאֵין מַקְשִׁיב 
\Verse{25}וַתִּפְרְעוּ כָל עֲצָתִי וְתוֹכַחְתִּי לֹא אֲבִיתֶם 
\Verse{26}גַּם אֲנִי בְּאֵידְכֶם אֶשְׂחָק אֶלְעַג בְּבֹא פַחְדְּכֶם 
\Verse{27}בְּבֹא \App{substitution}{כְשׁוֹאָה}{\Reading{כְשׁוֹאָה}{SR}\PrimaryReadingSep\Reading{כשאוה}{L}} פַּחְדְּכֶם וְאֵידְכֶם כְּסוּפָה יֶאֱתֶה בְּבֹא עֲלֵיכֶם צָרָה וְצוּקָה 
\Verse{28}אָז יִקְרָאֻנְנִי וְלֹא אֶעֱנֶה יְשַׁחֲרֻנְנִי וְלֹא יִמְצָאֻנְנִי 
\Verse{29}תַּחַת כִּי שָׂנְאוּ דָעַת וְיִרְאַת יַהְוֶה לֹא בָחָרוּ 
\Verse{30}לֹא אָבוּ לַעֲצָתִי נָאֲצוּ כָּל תּוֹכַחְתִּי 
\Verse{31}וְיֹאכְלוּ מִפְּרִי דַרְכָּם וּמִמֹּעֲצֹתֵיהֶם יִשְׂבָּעוּ 
\Verse{32}כִּי מְשׁוּבַת פְּתָיִם תַּהַרְגֵם וְשַׁלְוַת כְּסִילִים תְּאַבְּדֵם 
\Verse{33}וְשֹׁמֵעַ לִי יִשְׁכָּן בֶּטַח וְשַׁאֲנַן מִפַּחַד רָעָה \OpenSection 
\Chapter{2}
\Verse{1}בְּנִי אִם תִּקַּח אֲמָרָי וּמִצְוֺתַי תִּצְפֹּן אִתָּךְ 
\Verse{2}לְהַקְשִׁיב לַחָכְמָה אָזְנֶךָ תַּטֶּה לִבְּךָ לַתְּבוּנָה 
\Verse{3}כִּי אִם לַבִּינָה תִקְרָא לַתְּבוּנָה תִּתֵּן קוֹלֶךָ 
\Verse{4}אִם תְּבַקְשֶׁנָּה כַכָּסֶף וְכַמַּטְמוֹנִים תַּחְפְּשֶׂנָּה 
\Verse{5}אָז תָּבִין יִרְאַת יַהְוֶה וְדַעַת אֱלֹהִים תִּמְצָא 
\Verse{6}כִּי יַהְוֶה יִתֵּן חָכְמָה מִפִּיו דַּעַת וּתְבוּנָה 
\Verse{7}וְצָפַן לַיְשָׁרִים תּוּשִׁיָּה \App{vocalic substantive}{מֶגֶן}{\Reading{מֶגֶן}{SR}\PrimaryReadingSep\Reading{מָגֵן}{L}} לְהֹלְכֵי תֹם 
\Verse{8}לִנְצֹר אָרְחוֹת מִשְׁפָּט וְדֶרֶךְ חֲסִידָו יִשְׁמֹר 
\Verse{9}אָז תָּבִין צֶדֶק וּמִשְׁפָּט \App{substitution}{וּתְיַשֵּׁר}{\Reading{וּתְיַשֵּׁר}{SR}\PrimaryReadingSep\Reading{וּמֵישָׁרִים}{L}} כָּל מַעְגַּל טוֹב 
\Verse{10}כִּי תָבוֹא חָכְמָה בְלִבֶּךָ וְדַעַת לְנַפְשְׁךָ יִנְעָם 
\Verse{11}מְזִמָּה תִּשְׁמֹר עָלֶיךָ תְּבוּנָה תִנְצְרֶכָּה 
\Verse{12}לְהַצִּילְךָ מִדֶּרֶךְ רָע מֵאִישׁ מְדַבֵּר תַּהְפֻּכוֹת 
\Verse{13}הַעֹזְבִים אָרְחוֹת יֹשֶׁר לָלֶכֶת בְּדַרְכֵי חֹשֶׁךְ 
\Verse{14}הַשְּׂמֵחִים לַעֲשׂוֹת רָע יָגִילוּ בְּתַהְפֻּכוֹת רָע 
\Verse{15}אֲשֶׁר אָרְחֹתֵיהֶם עִקְּשִׁים וּנְלוֹזִים בְּמַעְגְּלוֹתָם 
\Verse{16}לְהַצִּילְךָ מֵאִשָּׁה זָרָה מִנָּכְרִיָּה אֲמָרֶיהָ הֶחֱלִיקָה 
\Verse{17}הַעֹזֶבֶת אַלּוּף נְעוּרֶיהָ וְאֶת בְּרִית אֱלֹהֶיהָ שָׁכֵחָה 
\Verse{18}כִּי שָׁחָה אֶל מָוֶת בֵּיתָהּ וְאֶל רְפָאִים מַעְגְּלֹתֶיהָ 
\Verse{19}כָּל בָּאֶיהָ לֹא יְשׁוּבוּן וְלֹא יַשִּׂיגוּ אָרְחוֹת חַיִּים 
\Verse{20}לְמַעַן תֵּלֵךְ בְּדֶרֶךְ טוֹבִים וְאָרְחוֹת צַדִּיקִים תִּשְׁמֹר 
\Verse{21}כִּי יְשָׁרִים יִשְׁכְּנוּ אָרֶץ וּתְמִימִים יִוָּתְרוּ בָהּ 
\Verse{22}וּרְשָׁעִים מֵאֶרֶץ יִכָּרֵתוּ וּבוֹגְדִים \App{vocalic substantive}{יֻסְחוּ}{\Reading{יֻסְחוּ}{SR}\PrimaryReadingSep\Reading{יִסְּחוּ}{L}} מִמֶּנָּה \OpenSection 
\Chapter{3}
\Verse{1}בְּנִי תּוֹרָתִי אַל תִּשְׁכָּח וּמִצְוֺתַי יִצֹּר לִבֶּךָ 
\Verse{2}כִּי אֹרֶךְ יָמִים וּשְׁנוֹת חַיִּים וְשָׁלוֹם יוֹסִיפוּ לָךְ 
\Verse{3}חֶסֶד וֶאֱמֶת אַל יַעַזְבֻךָ קָשְׁרֵם עַל גַּרְגְּרוֹתֶיךָ כָּתְבֵם עַל לוּחַ לִבֶּךָ 
\Verse{4}וּמְצָא חֵן וְשֵׂכֶל טוֹב בְּעֵינֵי אֱלֹהִים וְאָדָם 
\Verse{5}בְּטַח אֶל יַהְוֶה בְּכָל לִבֶּךָ וְאֶל בִּינָתְךָ אַל תִּשָּׁעֵן 
\Verse{6}בְּכָל דְּרָכֶיךָ דָעֵהוּ וְהוּא יְיַשֵּׁר אֹרְחֹתֶיךָ 
\Verse{7}אַל תְּהִי חָכָם בְּעֵינֶיךָ יְרָא אֶת יַהְוֶה וְסוּר מֵרָע 
\Verse{8}רִפְאוּת תְּהִי \App{vocalic substantive}{לְשֵׁרֶךָ}{\Reading{לְשֵׁרֶךָ}{SR}\PrimaryReadingSep\Reading{לְשָׁרֶּךָ}{L}} וְשִׁקּוּי לְעַצְמוֹתֶיךָ 
\Verse{9}כַּבֵּד אֶת יַהְוֶה מֵהוֹנֶךָ וּמֵרֵאשִׁית כָּל תְּבוּאָתֶךָ 
\Verse{10}וְיִמָּלְאוּ אֲסָמֶיךָ שָׂבָע וְתִירוֹשׁ יְקָבֶיךָ יִפְרֹצוּ \OpenSection 
\Verse{11}מוּסַר יַהְוֶה בְּנִי אַל תִּמְאָס וְאַל תָּקֹץ בְּתוֹכַחְתּוֹ 
\Verse{12}כִּי אֵת אֲשֶׁר יֶאֱהַב יַהְוֶה יוֹכִיחַ \App{vocalic substantive}{וְכֵאֵב}{\Reading{וְכֵאֵב}{SR}\PrimaryReadingSep\Reading{וּכְאָב}{L}} אֶת בֵּן יִרְצֶה 
\Verse{13}אַשְׁרֵי אָדָם מָצָא חָכְמָה וְאָדָם יָפִיק תְּבוּנָה 
\Verse{14}כִּי טוֹב סַחְרָהּ מִסְּחַר כָּסֶף וּמֵחָרוּץ תְּבוּאָתָהּ 
\Verse{15}יְקָרָה הִיא \App{substitution}{מִפְּנִינִים}{\Reading{מִפְּנִינִים}{SR}\PrimaryReadingSep\Reading{מפניים}{L}} וְכָל \App{substitution}{חֲפָצִים}{\Reading{חֲפָצִים}{SR}\PrimaryReadingSep\Reading{חֲפָצֶיךָ}{L}} לֹא יִשְׁווּ בָהּ 
\Verse{16}אֹרֶךְ יָמִים בִּימִינָהּ בִּשְׂמֹאולָהּ עֹשֶׁר וְכָבוֹד 
\Verse{17}דְּרָכֶיהָ דַרְכֵי נֹעַם וְכָל נְתִיבוֹתֶיהָ שָׁלוֹם 
\Verse{18}עֵץ חַיִּים הִיא לַמַּחֲזִיקִים בָּהּ וְתֹמְכֶיהָ מְאֻשָּׁר \OpenSection 
\Verse{19}יַהְוֶה בְּחָכְמָה יָסַד אָרֶץ כּוֹנֵן שָׁמַיִם בִּתְבוּנָה 
\Verse{20}בְּדַעְתּוֹ תְּהוֹמוֹת נִבְקָעוּ וּשְׁחָקִים יִרְעֲפוּ טָל 
\Verse{21}בְּנִי אַל יָלֻזוּ מֵעֵינֶיךָ נְצֹר תֻּשִׁיָּה וּמְזִמָּה 
\Verse{22}וְיִהְיוּ חַיִּים לְנַפְשֶׁךָ וְחֵן לְגַרְגְּרֹתֶיךָ 
\Verse{23}אָז תֵּלֵךְ לָבֶטַח דַּרְכֶּךָ וְרַגְלְךָ לֹא תִגּוֹף 
\Verse{24}אִם \App{substitution}{תֵּשֵׁב}{\Reading{תֵּשֵׁב}{SR}\PrimaryReadingSep\Reading{תִּשְׁכַּב}{L}} לֹא תִפְחָד וְשָׁכַבְתָּ וְעָרְבָה שְׁנָתֶךָ 
\Verse{25}אַל תִּירָא מִפַּחַד פִּתְאֹם וּמִשֹּׁאַת רְשָׁעִים כִּי תָבֹא 
\Verse{26}כִּי יַהְוֶה יִהְיֶה בְכִסְלֶךָ וְשָׁמַר רַגְלְךָ מִלָּכֶד 
\Verse{27}אַל תִּמְנַע טוֹב מִבְּעָלָיו בִּהְיוֹת לְאֵל \App{substitution}{יָדְךָ}{\Reading{יָדְךָ}{SR}\PrimaryReadingSep\Reading{ידיך}{L}} לַעֲשׂוֹת 
\Verse{28}אַל תֹּאמַר \App{substitution}{לְרֵעֲךָ}{\Reading{לְרֵעֲךָ}{SR}\PrimaryReadingSep\Reading{לרעיך}{L}} לֵךְ וָשׁוּב וּמָחָר אֶתֵּן וְיֵשׁ אִתָּךְ 
\Verse{29}אַל תַּחֲרֹשׁ עַל רֵעֲךָ רָעָה וְהוּא יוֹשֵׁב לָבֶטַח אִתָּךְ 
\Verse{30}אַל תָּרוֹב עִם אָדָם חִנָּם אִם לֹא גְמָלְךָ רָעָה 
\Verse{31}אַל תְּקַנֵּא בְּאִישׁ חָמָס וְאַל תִּבְחַר בְּכָל דְּרָכָיו 
\Verse{32}כִּי תוֹעֲבַת יַהְוֶה נָלוֹז וְאֶת יְשָׁרִים סוֹדוֹ 
\Verse{33}מְאֵרַת יַהְוֶה בְּבֵית רָשָׁע וּנְוֵה צַדִּיקִים יְבָרֵךְ 
\Verse{34}אִם לַלֵּצִים הוּא יָלִיץ וְלַעֲנִיִּים יִתֶּן חֵן 
\Verse{35}כָּבוֹד חֲכָמִים יִנְחָלוּ וּכְסִילִים \App{substitution}{מְרִימִים}{\Reading{מְרִימִים}{SR}\PrimaryReadingSep\Reading{מֵרִים}{L}} קָלוֹן \OpenSection 
\Chapter{4}
\Verse{1}שִׁמְעוּ בָנִים מוּסַר אָב וְהַקְשִׁיבוּ לָדַעַת בִּינָה 
\Verse{2}כִּי לֶקַח טוֹב נָתַתִּי לָכֶם תּוֹרָתִי אַל תַּעֲזֹבוּ 
\Verse{3}כִּי בֵן הָיִיתִי לְאָבִי רַךְ וְיָחִיד לִפְנֵי אִמִּי 
\Verse{4}וַיֹּרֵנִי וַיֹּאמֶר לִי יִתְמָךְ דְּבָרַי לִבֶּךָ שְׁמֹר מִצְוֺתַי וֶחְיֵה 
\Verse{5}קְנֵה חָכְמָה קְנֵה בִינָה אַל תִּשְׁכַּח וְאַל תֵּט מֵאִמְרֵי פִי 
\Verse{6}אַל תַּעַזְבֶהָ וְתִשְׁמְרֶךָּ אֱהָבֶהָ וְתִצְּרֶךָּ 
\Verse{7}רֵאשִׁית חָכְמָה קְנֵה חָכְמָה וּבְכָל קִנְיָנְךָ קְנֵה בִינָה 
\Verse{8}סַלְסְלֶהָ וּתְרוֹמְמֶךָּ תְּכַבֵּדְךָ כִּי תְחַבְּקֶנָּה 
\Verse{9}תִּתֵּן לְרֹאשְׁךָ לִוְיַת חֵן עֲטֶרֶת תִּפְאֶרֶת תְּמַגְּנֶךָּ 
\Verse{10}שְׁמַע בְּנִי וְקַח אֲמָרָי וְיִרְבּוּ לְךָ שְׁנוֹת חַיִּים 
\Verse{11}בְּדֶרֶךְ חָכְמָה הֹרֵתִיךָ הִדְרַכְתִּיךָ בְּמַעְגְּלֵי יֹשֶׁר 
\Verse{12}בְּלֶכְתְּךָ לֹא יֵצַר צַעֲדֶךָ וְאִם תָּרוּץ לֹא תִכָּשֵׁל 
\Verse{13}הַחֲזֵק בַּמּוּסָר אַל תֶּרֶף נִצְּרֶהָ כִּי הִיא חַיֶּיךָ 
\Verse{14}בְּאֹרַח רְשָׁעִים אַל תָּבֹא וְאַל תְּאַשֵּׁר בְּדֶרֶךְ רָעִים 
\Verse{15}פְּרָעֵהוּ אַל תַּעֲבָר בּוֹ שְׂטֵה מֵעָלָיו וַעֲבֹר 
\Verse{16}כִּי לֹא יִשְׁנוּ אִם לֹא יָרֵעוּ וְנִגְזְלָה שְׁנָתָם אִם לֹא \App{substitution}{יַכְשִׁילוּ}{\Reading{יַכְשִׁילוּ}{SR}\PrimaryReadingSep\Reading{יכשולו}{L}} 
\Verse{17}כִּי לָחֲמוּ לֶחֶם רֶשַׁע וְיֵין חֲמָסִים יִשְׁתּוּ 
\Verse{18}וְאֹרַח צַדִּיקִים כְּאוֹר נֹגַהּ הוֹלֵךְ וָאוֹר עַד נְכוֹן הַיּוֹם 
\Verse{19}דֶּרֶךְ רְשָׁעִים כָּאֲפֵלָה לֹא יָדְעוּ בַּמֶּה יִכָּשֵׁלוּ \OpenSection 
\Verse{20}בְּנִי לִדְבָרַי הַקְשִׁיבָה לַאֲמָרַי הַט אָזְנֶךָ 
\Verse{21}אַל יַלִּיזוּ מֵעֵינֶיךָ שָׁמְרֵם בְּתוֹךְ לְבָבֶךָ 
\Verse{22}כִּי חַיִּים הֵם לְמֹצְאֵיהֶם וּלְכָל בְּשָׂרוֹ מַרְפֵּא 
\Verse{23}מִכָּל מִשְׁמָר נְצֹר לִבֶּךָ כִּי מִמֶּנּוּ תּוֹצְאוֹת חַיִּים 
\Verse{24}הָסֵר מִמְּךָ עִקְּשׁוּת פֶּה וּלְזוּת שְׂפָתַיִם הַרְחֵק מִמֶּךָּ 
\Verse{25}עֵינֶיךָ לְנֹכַח יַבִּיטוּ וְעַפְעַפֶּיךָ יַיְשִׁרוּ נֶגְדֶּךָ 
\Verse{26}פַּלֵּס מַעְגַּל רַגְלֶךָ וְכָל דְּרָכֶיךָ יִכֹּנוּ 
\Verse{27}אַל תֵּט יָמִין וּשְׂמֹאול הָסֵר רַגְלְךָ מֵרָע \OpenSection 
\Chapter{5}
\Verse{1}בְּנִי לְחָכְמָתִי הַקְשִׁיבָה לִתְבוּנָתִי הַט אָזְנֶךָ 
\Verse{2}לִשְׁמֹר מְזִמּוֹת וְדַעַת שְׂפָתֶיךָ יִנְצֹרוּ 
\Verse{3}כִּי נֹפֶת תִּטֹּפְנָה שִׂפְתֵי זָרָה וְחָלָק מִשֶּׁמֶן חִכָּהּ 
\Verse{4}וְאַחֲרִיתָהּ מָרָה כַלַּעֲנָה חַדָּה כְּחֶרֶב פִּיּוֹת 
\Verse{5}רַגְלֶיהָ יֹרְדוֹת מָוֶת שְׁאוֹל צְעָדֶיהָ יִתְמֹכוּ 
\Verse{6}אֹרַח חַיִּים \App{substitution}{בַּל}{\Reading{בַּל}{SR}\PrimaryReadingSep\Reading{פֶּן}{L}} תְּפַלֵּס נָעוּ מַעְגְּלֹתֶיהָ לֹא תֵדָע \OpenSection 
\Verse{7}וְעַתָּה בָנִים שִׁמְעוּ לִי וְאַל תָּסוּרוּ מֵאִמְרֵי פִי 
\Verse{8}הַרְחֵק מֵעָלֶיהָ דַרְכֶּךָ וְאַל תִּקְרַב אֶל פֶּתַח בֵּיתָהּ 
\Verse{9}פֶּן תִּתֵּן לַאֲחֵרִים הוֹדֶךָ וּשְׁנֹתֶיךָ לְאַכְזָרִי 
\Verse{10}פֶּן יִשְׂבְּעוּ זָרִים כֹּחֶךָ וַעֲצָבֶיךָ בְּבֵית נָכְרִי 
\Verse{11}וְנָהַמְתָּ בְאַחֲרִיתֶךָ בִּכְלוֹת בְּשָׂרְךָ וּשְׁאֵרֶךָ 
\Verse{12}וְאָמַרְתָּ אֵיךְ שָׂנֵאתִי מוּסָר וְתוֹכַחַת נָאַץ לִבִּי 
\Verse{13}וְלֹא שָׁמַעְתִּי בְּקוֹל מוֹרָי וְלִמְלַמְּדַי לֹא הִטִּיתִי אָזְנִי 
\Verse{14}כִּמְעַט הָיִיתִי בְכָל רָע בְּתוֹךְ קָהָל וְעֵדָה 
\Verse{15}שְׁתֵה מַיִם מִבּוֹרֶךָ וְנֹזְלִים מִתּוֹךְ בְּאֵרֶךָ 
\Verse{16}יָפוּצוּ מַעְיְנֹתֶיךָ חוּצָה בָּרְחֹבוֹת פַּלְגֵי מָיִם 
\Verse{17}יִהְיוּ לְךָ לְבַדֶּךָ וְאֵין לְזָרִים אִתָּךְ 
\Verse{18}יְהִי מְקוֹרְךָ בָרוּךְ וּשְׂמַח מֵאֵשֶׁת נְעוּרֶךָ 
\Verse{19}אַיֶּלֶת אֲהָבִים וְיַעֲלַת חֵן \App{vocalic substantive}{דֹּדֶיהָ}{\Reading{דֹּדֶיהָ}{SR}\PrimaryReadingSep\Reading{דַּדֶּיהָ}{L}} יְרַוֻּךָ בְכָל עֵת בְּאַהֲבָתָהּ תִּשְׁגֶּה תָמִיד 
\Verse{20}וְלָמָּה תִשְׁגֶּה בְנִי בְזָרָה וּתְחַבֵּק חֵק נָכְרִיָּה 
\Verse{21}כִּי נֹכַח עֵינֵי יַהְוֶה דַּרְכֵי אִישׁ וְכָל מַעְגְּלֹתָיו מְפַלֵּס 
\Verse{22}עֲווֹנֹתָיו יִלְכְּדֻנוֹ אֶת הָרָשָׁע וּבְחַבְלֵי חַטָּאתוֹ יִתָּמֵךְ 
\Verse{23}הוּא יָמוּת בְּאֵין מוּסָר וּבְרֹב אִוַּלְתּוֹ יִשְׁגֶּה \OpenSection 
\Chapter{6}
\Verse{1}בְּנִי אִם עָרַבְתָּ לְרֵעֶךָ תָּקַעְתָּ לַזָּר כַּפֶּךָ 
\Verse{2}נוֹקַשְׁתָּ בְאִמְרֵי פִיךָ נִלְכַּדְתָּ בְּאִמְרֵי פִיךָ 
\Verse{3}עֲשֵׂה זֹאת אֵפוֹא בְּנִי וְהִנָּצֵל כִּי בָאתָ בְכַף רֵעֶךָ לֵךְ הִתְרַפֵּס וּרְהַב רֵעֶיךָ 
\Verse{4}אַל תִּתֵּן שֵׁנָה לְעֵינֶיךָ וּתְנוּמָה לְעַפְעַפֶּיךָ 
\Verse{5}הִנָּצֵל כִּצְבִי מִיָּד וּכְצִפּוֹר מִיַּד יָקוּשׁ \OpenSection 
\Verse{6}לֵךְ אֶל נְמָלָה עָצֵל רְאֵה דְרָכֶיהָ וַחֲכָם 
\Verse{7}אֲשֶׁר אֵין לָהּ קָצִין שֹׁטֵר וּמֹשֵׁל 
\Verse{8}תָּכִין בַּקַּיִץ לַחְמָהּ אָגְרָה בַקָּצִיר מַאֲכָלָהּ 
\Verse{9}עַד מָתַי עָצֵל תִּשְׁכָּב מָתַי תָּקוּם מִשְּׁנָתֶךָ 
\Verse{10}מְעַט שֵׁנוֹת מְעַט תְּנוּמוֹת מְעַט חִבֻּק יָדַיִם לִשְׁכָּב 
\Verse{11}וּבָא כִמְהַלֵּךְ רֵאשֶׁךָ וּמַחְסֹרְךָ כְּאִישׁ מָגֵן \OpenSection 
\Verse{12}אָדָם בְּלִיַּעַל אִישׁ אָוֶן הוֹלֵךְ עִקְּשׁוּת פֶּה 
\Verse{13}קֹרֵץ בְּעֵינָו מֹלֵל בְּרַגְלָו מֹרֶה בְּאֶצְבְּעֹתָיו 
\Verse{14}תַּהְפֻּכוֹת בְּלִבּוֹ חֹרֵשׁ רָע בְּכָל עֵת מְדָנִים יְשַׁלֵּחַ 
\Verse{15}עַל כֵּן פִּתְאֹם יָבוֹא אֵידוֹ פֶּתַע יִשָּׁבֵר וְאֵין מַרְפֵּא \OpenSection 
\Verse{16}שֶׁשׁ הֵנָּה שָׂנֵא יַהְוֶה וְשֶׁבַע תּוֹעֲבוֹת נַפְשׁוֹ 
\Verse{17}עֵינַיִם רָמוֹת לְשׁוֹן שָׁקֶר וְיָדַיִם שֹׁפְכוֹת דָּם נָקִי 
\Verse{18}לֵב חֹרֵשׁ מַחְשְׁבוֹת אָוֶן רַגְלַיִם מְמַהֲרוֹת לָרוּץ לָרָעָה 
\Verse{19}יָפִיחַ כְּזָבִים עֵד שָׁקֶר וּמְשַׁלֵּחַ מְדָנִים בֵּין אַחִים \OpenSection 
\Verse{20}נְצֹר בְּנִי מִצְוַת אָבִיךָ וְאַל תִּטֹּשׁ תּוֹרַת אִמֶּךָ 
\Verse{21}קָשְׁרֵם עַל לִבְּךָ תָמִיד עָנְדֵם עַל גַּרְגְּרֹתֶךָ 
\Verse{22}בְּהִתְהַלֶּכְךָ תַּנְחֶה אֹתָךְ בְּשָׁכְבְּךָ תִּשְׁמֹר עָלֶיךָ וַהֲקִיצוֹתָ הִיא תְשִׂיחֶךָ 
\Verse{23}כִּי נֵר מִצְוָה וְתוֹרָה אוֹר וְדֶרֶךְ חַיִּים תּוֹכְחֹת מוּסָר 
\Verse{24}לִשְׁמָרְךָ מֵאֵשֶׁת רָע מֵחֶלְקַת לָשׁוֹן נָכְרִיָּה 
\Verse{25}אַל תַּחְמֹד יָפְיָהּ בִּלְבָבֶךָ וְאַל תִּקָּחֲךָ בְּעַפְעַפֶּיהָ 
\Verse{26}כִּי בְעַד אִשָּׁה זוֹנָה עַד כִּכַּר לָחֶם וְאֵשֶׁת אִישׁ נֶפֶשׁ יְקָרָה תָצוּד \OpenSection 
\Verse{27}הֲיַחְתֶּה אִישׁ אֵשׁ בְּחֵיקוֹ וּבְגָדָיו לֹא תִשָּׂרַפְנָה 
\Verse{28}אִם יְהַלֵּךְ אִישׁ עַל הַגֶּחָלִים וְרַגְלָיו לֹא תִכָּוֶינָה 
\Verse{29}כֵּן הַבָּא אֶל אֵשֶׁת רֵעֵהוּ לֹא יִנָּקֶה כָּל הַנֹּגֵעַ בָּהּ 
\Verse{30}לֹא יָבוּזוּ לַגַּנָּב כִּי יִגְנוֹב לְמַלֵּא נַפְשׁוֹ כִּי יִרְעָב 
\Verse{31}וְנִמְצָא יְשַׁלֵּם שִׁבְעָתָיִם אֶת כָּל הוֹן בֵּיתוֹ יִתֵּן 
\Verse{32}נֹאֵף אִשָּׁה חֲסַר לֵב מַשְׁחִית נַפְשׁוֹ הוּא יַעֲשֶׂנָּה 
\Verse{33}נֶגַע וְקָלוֹן יִמְצָא וְחֶרְפָּתוֹ לֹא תִמָּחֶה 
\Verse{34}כִּי קִנְאָה חֲמַת גָּבֶר וְלֹא יַחְמוֹל בְּיוֹם נָקָם 
\Verse{35}לֹא יִשָּׂא פְּנֵי כָל כֹּפֶר וְלֹא יֹאבֶה כִּי תַרְבֶּה שֹׁחַד \OpenSection 
\Chapter{7}
\Verse{1}בְּנִי שְׁמֹר אֲמָרָי וּמִצְוֺתַי תִּצְפֹּן אִתָּךְ 
\Verse{2}שְׁמֹר מִצְוֺתַי וֶחְיֵה וְתוֹרָתִי כְּאִישׁוֹן עֵינֶיךָ 
\Verse{3}קָשְׁרֵם עַל אֶצְבְּעֹתֶיךָ כָּתְבֵם עַל לוּחַ לִבֶּךָ 
\Verse{4}אֱמֹר לַחָכְמָה אֲחֹתִי אָתְּ וּמֹדָע לַבִּינָה תִקְרָא 
\Verse{5}לִשְׁמָרְךָ מֵאִשָּׁה זָרָה מִנָּכְרִיָּה אֲמָרֶיהָ הֶחֱלִיקָה 
\Verse{6}כִּי בְּחַלּוֹן בֵּיתִי בְּעַד אֶשְׁנַבִּי נִשְׁקָפְתִּי 
\Verse{7}וָאֵרֶא בַפְּתָאיִם אָבִינָה בַבָּנִים נַעַר חֲסַר לֵב 
\Verse{8}עֹבֵר בַּשּׁוּק אֵצֶל פִּנָּהּ וְדֶרֶךְ בֵּיתָהּ יִצְעָד 
\Verse{9}בְּנֶשֶׁף \App{vocalic substantive}{בַּעֲרֹב}{\Reading{בַּעֲרֹב}{SR}\PrimaryReadingSep\Reading{בְּעֶרֶב}{L}} יוֹם בְּאִישׁוֹן לַיְלָה וַאֲפֵלָה 
\Verse{10}וְהִנֵּה אִשָּׁה לִקְרָאתוֹ שִׁית זוֹנָה וּנְצֻרַת \App{substitution}{לִבּוֹת}{\Reading{לִבּוֹת}{SR}\PrimaryReadingSep\Reading{לֵב}{L}} 
\Verse{11}הֹמִיָּה הִיא וְסֹרָרֶת בְּבֵיתָהּ לֹא יִשְׁכְּנוּ רַגְלֶיהָ 
\Verse{12}פַּעַם בַּחוּץ פַּעַם בָּרְחֹבוֹת וְאֵצֶל כָּל פִּנָּה תֶאֱרֹב 
\Verse{13}וְהֶחֱזִיקָה בּוֹ וְנָשְׁקָה לּוֹ הֵעֵזָה פָנֶיהָ וַתֹּאמַר לוֹ 
\Verse{14}זִבְחֵי שְׁלָמִים עָלָי הַיּוֹם שִׁלַּמְתִּי נְדָרָי 
\Verse{15}עַל כֵּן יָצָאתִי לִקְרָאתֶךָ לְשַׁחֵר פָּנֶיךָ וָאֶמְצָאֶךָּ 
\Verse{16}מַרְבַדִּים רָבַדְתִּי עַרְשִׂי חֲטֻבוֹת אֵטוּן מִצְרָיִם 
\Verse{17}נַפְתִּי מִשְׁכָּבִי מֹר אֲהָלִים וְקִנָּמוֹן 
\Verse{18}לְכָה נִרְוֶה דֹדִים עַד הַבֹּקֶר נִתְעַלְּסָה בָּאֳהָבִים 
\Verse{19}כִּי אֵין הָאִישׁ בְּבֵיתוֹ הָלַךְ בְּדֶרֶךְ מֵרָחוֹק 
\Verse{20}צְרוֹר הַכֶּסֶף לָקַח בְּיָדוֹ לְיוֹם הַכֵּסֶא יָבֹא בֵיתוֹ 
\Verse{21}הִטַּתּוּ בְּרֹב לִקְחָהּ בְּחֵלֶק שְׂפָתֶיהָ תַּדִּיחֶנּוּ 
\Verse{22}הוֹלֵךְ אַחֲרֶיהָ פִּתְאֹם כְּשׁוֹר אֶל טֶבַח יָבֹא \App{vocalic substantive}{וּכְעָכֹס}{\Reading{וּכְעָכֹס}{SR}\PrimaryReadingSep\Reading{וּכְעֶכֶס}{L}} אֶל \App{vocalic substantive}{מוֹסֵר}{\Reading{מוֹסֵר}{SR}\PrimaryReadingSep\Reading{מוּסַר}{L}} \App{substitution}{אַיָּל}{\Reading{אַיָּל}{SR}\PrimaryReadingSep\Reading{אֱוִיל}{L}} 
\Verse{23}עַד יְפַלַּח חֵץ כְּבֵדוֹ כְּמַהֵר צִפּוֹר אֶל פָּח וְלֹא יָדַע כִּי בְנַפְשׁוֹ הוּא 
\Verse{24}וְעַתָּה בָנִים שִׁמְעוּ לִי וְהַקְשִׁיבוּ לְאִמְרֵי פִי 
\Verse{25}אַל יֵשְׂטְ אֶל דְּרָכֶיהָ לִבֶּךָ אַל תֵּתַע בִּנְתִיבוֹתֶיהָ 
\Verse{26}כִּי רַבִּים חֲלָלִים הִפִּילָה וַעֲצֻמִים כָּל הֲרֻגֶיהָ 
\Verse{27}דַּרְכֵי שְׁאוֹל בֵּיתָהּ יֹרְדוֹת אֶל חַדְרֵי מָוֶת \OpenSection 
\Chapter{8}
\Verse{1}הֲלֹא חָכְמָה תִקְרָא וּתְבוּנָה תִּתֵּן קוֹלָהּ 
\Verse{2}בְּרֹאשׁ מְרֹמִים עֲלֵי דָרֶךְ בֵּית נְתִיבוֹת נִצָּבָה 
\Verse{3}לְיַד שְׁעָרִים לְפִי קָרֶת מְבוֹא פְתָחִים תָּרֹנָּה 
\Verse{4}אֲלֵיכֶם אִישִׁים אֶקְרָא וְקוֹלִי אֶל בְּנֵי אָדָם 
\Verse{5}הָבִינוּ פְתָאיִם עָרְמָה וּכְסִילִים \App{substitution}{הָכִינוּ}{\Reading{הָכִינוּ}{SR}\PrimaryReadingSep\Reading{הָבִינוּ}{L}} לֵב 
\Verse{6}שִׁמְעוּ כִּי נְגִידִים אֲדַבֵּר וּמִפְתַּח שְׂפָתַי מֵישָׁרִים 
\Verse{7}כִּי אֱמֶת יֶהְגֶּה חִכִּי וְתוֹעֲבַת שְׂפָתַי רֶשַׁע 
\Verse{8}בְּצֶדֶק כָּל אִמְרֵי פִי אֵין בָּהֶם נִפְתָּל וְעִקֵּשׁ 
\Verse{9}כֻּלָּם נְכֹחִים לַמֵּבִין וִישָׁרִים לְמֹצְאֵי דָעַת 
\Verse{10}קְחוּ מוּסָרִי וְאַל כָּסֶף וְדַעַת מֵחָרוּץ נִבְחָר 
\Verse{11}כִּי טוֹבָה חָכְמָה מִפְּנִינִים וְכָל חֲפָצִים לֹא יִשְׁווּ בָהּ 
\Verse{12}אֲנִי חָכְמָה שָׁכַנְתִּי עָרְמָה וְדַעַת מְזִמּוֹת אֶמְצָא 
\Verse{13}יִרְאַת יַהְוֶה שְׂנֹאת רָע גֵּאָה וְגָאוֹן וְדֶרֶךְ רָע וּפִי תַהְפֻּכוֹת שָׂנֵאתִי 
\Verse{14}לִי עֵצָה וְתוּשִׁיָּה אֲנִי בִינָה לִי גְבוּרָה 
\Verse{15}בִּי מְלָכִים יִמְלֹכוּ וְרֹזְנִים יְחֹקְקוּ צֶדֶק 
\Verse{16}בִּי שָׂרִים יָשֹׂרוּ וּנְדִיבִים \App{substitution}{יִשְׁפְּטוּ}{\Reading{יִשְׁפְּטוּ}{SR}\PrimaryReadingSep\Reading{כָּל שֹׁפְטֵי}{L}} \App{substitution}{אָרֶץ}{\Reading{אָרֶץ}{SR}\PrimaryReadingSep\Reading{צֶדֶק}{L}} 
\Verse{17}אֲנִי \App{substitution}{אֹהֲבַי}{\Reading{אֹהֲבַי}{SR}\PrimaryReadingSep\Reading{אהביה}{L}} אֵהָב וּמְשַׁחֲרַי יִמְצָאֻנְנִי 
\Verse{18}עֹשֶׁר וְכָבוֹד אִתִּי הוֹן עָתֵק וּצְדָקָה 
\Verse{19}טוֹב פִּרְיִי מֵחָרוּץ וּמִפָּז וּתְבוּאָתִי מִכֶּסֶף נִבְחָר 
\Verse{20}בְּאֹרַח צְדָקָה אֲהַלֵּךְ בְּתוֹךְ נְתִיבוֹת מִשְׁפָּט 
\Verse{21}לְהַנְחִיל אֹהֲבַי יֵשׁ וְאֹצְרֹתֵיהֶם אֲמַלֵּא \OpenSection 
\Verse{22}יַהְוֶה קָנָנִי רֵאשִׁית דַּרְכּוֹ קֶדֶם מִפְעָלָיו מֵאָז 
\Verse{23}מֵעוֹלָם נִסַּכְתִּי מֵרֹאשׁ מִקַּדְמֵי אָרֶץ 
\Verse{24}בְּאֵין תְּהֹמוֹת חוֹלָלְתִּי בְּאֵין מַעְיָנוֹת \App{substitution}{נַבְכֵי}{\Reading{נַבְכֵי}{SR}\PrimaryReadingSep\Reading{נִכְבַּדֵּי}{L}} מָיִם 
\Verse{25}בְּטֶרֶם הָרִים הָטְבָּעוּ לִפְנֵי גְבָעוֹת חוֹלָלְתִּי 
\Verse{26}עַד לֹא עָשָׂה אֶרֶץ וְחוּצוֹת וְרֹאשׁ עָפְרוֹת תֵּבֵל 
\Verse{27}בַּהֲכִינוֹ שָׁמַיִם שָׁם אָנִי בְּחֻקוֹ חוּג עַל פְּנֵי תְהוֹם 
\Verse{28}בְּאַמְּצוֹ שְׁחָקִים מִמָּעַל בַּעֲזוֹז עִינוֹת תְּהוֹם 
\Verse{29}בְּשׂוּמוֹ לַיָּם חֻקּוֹ וּמַיִם לֹא יַעַבְרוּ פִיו בְּחוּקוֹ מוֹסְדֵי אָרֶץ 
\Verse{30}וָאֶהְיֶה אֶצְלוֹ אָמוֹן וָאֶהְיֶה שַׁעֲשׁוּעִים יוֹם יוֹם מְשַׂחֶקֶת לְפָנָיו בְּכָל עֵת 
\Verse{31}מְשַׂחֶקֶת בְּתֵבֵל אַרְצוֹ וְשַׁעֲשֻׁעַי אֶת בְּנֵי אָדָם \OpenSection 
\Verse{32}וְעַתָּה בָנִים שִׁמְעוּ לִי וְאַשְׁרֵי דְּרָכַי יִשְׁמֹרוּ 
\Verse{33}שִׁמְעוּ מוּסָר וַחֲכָמוּ וְאַל תִּפְרָעוּ 
\Verse{34}אַשְׁרֵי אָדָם שֹׁמֵעַ לִי לִשְׁקֹד עַל דַּלְתֹתַי יוֹם יוֹם לִשְׁמֹר מְזוּזֹת פְּתָחָי 
\Verse{35}כִּי מֹצְאִי מֹצְאֵי חַיִּים וַיָּפֶק רָצוֹן מִיַּהְוֶה 
\Verse{36}וְחֹטְאִי חֹמֵס נַפְשׁוֹ כָּל מְשַׂנְאַי אָהֲבוּ מָוֶת \OpenSection 
\Chapter{9}
\Verse{1}חָכְמוֹת בָּנְתָה בֵיתָהּ חָצְבָה עַמּוּדֶיהָ שִׁבְעָה 
\Verse{2}טָבְחָה טִבְחָהּ מָסְכָה יֵינָהּ אַף עָרְכָה שֻׁלְחָנָהּ 
\Verse{3}שָׁלְחָה נַעֲרֹתֶיהָ תִקְרָא עַל גַּפֵּי מְרֹמֵי קָרֶת 
\Verse{4}מִי פֶתִי יָסֻר הֵנָּה חֲסַר לֵב \App{vocalic substantive}{אֹמְרָה}{\Reading{אֹמְרָה}{SR}\PrimaryReadingSep\Reading{אָמְרָה}{L}} לּוֹ 
\Verse{5}לְכוּ לַחֲמוּ בְלַחֲמִי וּשְׁתוּ בְּיַיִן מָסָכְתִּי 
\Verse{6}עִזְבוּ פְתָאיִם וִחְיוּ וְאִשְׁרוּ בְּדֶרֶךְ בִּינָה 
\Verse{7}יֹסֵר לֵץ לֹקֵחַ לוֹ קָלוֹן וּמוֹכִיחַ לְרָשָׁע מוּמוֹ 
\Verse{8}אַל תּוֹכַח לֵץ פֶּן יִשְׂנָאֶךָּ הוֹכַח לְחָכָם וְיֶאֱהָבֶךָּ 
\Verse{9}תֵּן לְחָכָם וְיֶחְכַּם עוֹד הוֹדַע לְצַדִּיק וְיוֹסֶף לֶקַח \OpenSection 
\Verse{10}תְּחִלַּת חָכְמָה יִרְאַת יַהְוֶה וְדַעַת קְדֹשִׁים בִּינָה 
\Verse{11}כִּי בִי יִרְבּוּ יָמֶיךָ וְיוֹסִיפוּ לְּךָ שְׁנוֹת חַיִּים 
\Verse{12}אִם חָכַמְתָּ חָכַמְתָּ לָּךְ וְלַצְתָּ לְבַדְּךָ תִשָּׂא 
\Verse{13}אֵשֶׁת כְּסִילוּת הֹמִיָּה פְּתַיּוּת וּבַל יָדְעָה מָּה 
\Verse{14}וְיָשְׁבָה לְפֶתַח בֵּיתָהּ עַל כִּסֵּא מְרֹמֵי קָרֶת 
\Verse{15}לִקְרֹא לְעֹבְרֵי דָרֶךְ הַמְיַשְּׁרִים אֹרְחוֹתָם 
\Verse{16}מִי פֶתִי יָסֻר הֵנָּה וַחֲסַר לֵב \App{vocalic substantive}{וְאֹמְרָה}{\Reading{וְאֹמְרָה}{SR}\PrimaryReadingSep\Reading{וְאָמְרָה}{L}} לּוֹ 
\Verse{17}מַיִם גְּנוּבִים יִמְתָּקוּ וְלֶחֶם סְתָרִים יִנְעָם 
\Verse{18}וְלֹא יָדַע כִּי רְפָאִים שָׁם בְּעִמְקֵי שְׁאוֹל קְרֻאֶיהָ \OpenSection 
\Chapter{10}
\Verse{1}מִשְׁלֵי שְׁלֹמֹה \OpenSection בֵּן חָכָם יְשַׂמַּח אָב וּבֵן כְּסִיל תּוּגַת אִמּוֹ 
\Verse{2}לֹא יוֹעִילוּ אוֹצְרוֹת רֶשַׁע וּצְדָקָה תַּצִּיל מִמָּוֶת 
\Verse{3}לֹא יַרְעִיב יַהְוֶה נֶפֶשׁ צַדִּיק וְהַוַּת רְשָׁעִים יֶהְדֹּף 
\Verse{4}\App{vocalic substantive}{רֵאשׁ}{\Reading{רֵאשׁ}{SR}\PrimaryReadingSep\Reading{רָאשׁ}{L}} \App{vocalic substantive}{עֹשָׂה}{\Reading{עֹשָׂה}{SR}\PrimaryReadingSep\Reading{עֹשֶׂה}{L}} כַף רְמִיָּה וְיַד חָרוּצִים תַּעֲשִׁיר 
\Verse{5}אֹגֵר בַּקַּיִץ בֵּן מַשְׂכִּיל נִרְדָּם בַּקָּצִיר בֵּן מֵבִישׁ 
\Verse{6}בְּרָכוֹת לְרֹאשׁ צַדִּיק וּפִי רְשָׁעִים יְכַסֶּה חָמָס 
\Verse{7}זֵכֶר צַדִּיק לִבְרָכָה וְשֵׁם רְשָׁעִים יִרְקָב 
\Verse{8}חֲכַם לֵב יִקַּח מִצְוֺת וֶאֱוִיל שְׂפָתַיִם יִלָּבֵט 
\Verse{9}הוֹלֵךְ בַּתֹּם יֵלֶךְ בֶּטַח וּמְעַקֵּשׁ דְּרָכָיו יִוָּדֵעַ 
\Verse{10}קֹרֵץ עַיִן יִתֵּן עַצָּבֶת וֶאֱוִיל שְׂפָתַיִם יִלָּבֵט 
\Verse{11}מְקוֹר חַיִּים פִּי צַדִּיק וּפִי רְשָׁעִים יְכַסֶּה חָמָס 
\Verse{12}שִׂנְאָה תְּעֹרֵר מְדָנִים וְעַל כָּל פְּשָׁעִים תְּכַסֶּה אַהֲבָה 
\Verse{13}בְּשִׂפְתֵי נָבוֹן תִּמָּצֵא חָכְמָה וְשֵׁבֶט לְגֵו חֲסַר לֵב 
\Verse{14}חֲכָמִים יִצְפְּנוּ דָעַת וּפִי אֱוִיל מְחִתָּה קְרֹבָה 
\Verse{15}הוֹן עָשִׁיר קִרְיַת עֻזּוֹ מְחִתַּת דַּלִּים רֵישָׁם 
\Verse{16}פְּעֻלַּת צַדִּיק לְחַיִּים תְּבוּאַת רָשָׁע לְחַטָּאת 
\Verse{17}אֹרַח לְחַיִּים שׁוֹמֵר מוּסָר וְעֹזֵב תּוֹכַחַת מַתְעֶה 
\Verse{18}מְכַסֶּה שִׂנְאָה שִׂפְתֵי שָׁקֶר וּמוֹצִא דִבָּה הוּא כְסִיל 
\Verse{19}בְּרֹב דְּבָרִים לֹא יֶחְדַּל פָּשַׁע וְחוֹשֵׂךְ שְׂפָתָיו מַשְׂכִּיל 
\Verse{20}כֶּסֶף נִבְחָר לְשׁוֹן צַדִּיק לֵב רְשָׁעִים כִּמְעָט 
\Verse{21}שִׂפְתֵי צַדִּיק יִרְעוּ רַבִּים וֶאֱוִילִים בַּחֲסַר לֵב יָמוּתוּ 
\Verse{22}בִּרְכַּת יַהְוֶה הִיא תַעֲשִׁיר וְלֹא יוֹסִף עֶצֶב עִמָּהּ 
\Verse{23}כִּשְׂחוֹק לִכְסִיל עֲשׂוֹת זִמָּה וְחָכְמָה לְאִישׁ תְּבוּנָה 
\Verse{24}מְגוֹרַת רָשָׁע הִיא תְבוֹאֶנּוּ וְתַאֲוַת צַדִּיקִים יִתֵּן 
\Verse{25}כַּעֲבוֹר סוּפָה וְאֵין רָשָׁע וְצַדִּיק יְסוֹד עוֹלָם 
\Verse{26}כַּחֹמֶץ לַשִּׁנַּיִם וְכֶעָשָׁן לָעֵינָיִם כֵּן הֶעָצֵל לְשֹׁלְחָיו 
\Verse{27}יִרְאַת יַהְוֶה תּוֹסִיף יָמִים וּשְׁנוֹת רְשָׁעִים תִּקְצֹרְנָה 
\Verse{28}תּוֹחֶלֶת צַדִּיקִים שִׂמְחָה וְתִקְוַת רְשָׁעִים תֹּאבֵד 
\Verse{29}מָעוֹז לַתֹּם דֶּרֶךְ יַהְוֶה וּמְחִתָּה לְפֹעֲלֵי אָוֶן 
\Verse{30}צַדִּיק לְעוֹלָם בַּל יִמּוֹט וּרְשָׁעִים לֹא יִשְׁכְּנוּ אָרֶץ 
\Verse{31}פִּי צַדִּיק יָנוּב חָכְמָה וּלְשׁוֹן תַּהְפֻּכוֹת תִּכָּרֵת 
\Verse{32}שִׂפְתֵי צַדִּיק \App{substitution}{יַבִּעוּן}{\Reading{יַבִּעוּן}{SR}\PrimaryReadingSep\Reading{יֵדְעוּן}{L}} רָצוֹן וּפִי רְשָׁעִים תַּהְפֻּכוֹת 
\Chapter{11}
\Verse{1}מֹאזְנֵי מִרְמָה תּוֹעֲבַת יַהְוֶה וְאֶבֶן שְׁלֵמָה רְצוֹנוֹ 
\Verse{2}בָּא זָדוֹן וַיָּבֹא קָלוֹן וְאֶת צְנוּעִים חָכְמָה 
\Verse{3}תֻּמַּת יְשָׁרִים תַּנְחֵם וְסֶלֶף בֹּגְדִים \App{substitution}{יְשָׁדֵּם}{\Reading{יְשָׁדֵּם}{SR}\PrimaryReadingSep\Reading{ושדם}{L}} 
\Verse{4}לֹא יוֹעִיל הוֹן בְּיוֹם עֶבְרָה וּצְדָקָה תַּצִּיל מִמָּוֶת 
\Verse{5}צִדְקַת תָּמִים תְּיַשֵּׁר דַּרְכּוֹ וּבְרִשְׁעָתוֹ יִפֹּל רָשָׁע 
\Verse{6}צִדְקַת יְשָׁרִים תַּצִּילֵם \App{substitution}{וּבְהַוָּתָם}{\Reading{וּבְהַוָּתָם}{SR}\PrimaryReadingSep\Reading{וּבְהַוַּת}{L}} בֹּגְדִים יִלָּכֵדוּ 
\Verse{7}בְּמוֹת אָדָם רָשָׁע תֹּאבַד תִּקְוָה וְתוֹחֶלֶת אוֹנִים אָבָדָה 
\Verse{8}צַדִּיק מִצָּרָה נֶחֱלָץ וַיָּבֹא רָשָׁע תַּחְתָּיו 
\Verse{9}בְּפֶה חָנֵף יַשְׁחִת רֵעֵהוּ וּבְדַעַת צַדִּיקִים יֵחָלֵצוּ 
\Verse{10}בְּטוּב צַדִּיקִים תַּעֲלֹץ קִרְיָה וּבַאֲבֹד רְשָׁעִים רִנָּה 
\Verse{11}בְּבִרְכַּת יְשָׁרִים תָּרוּם קָרֶת וּבְפִי רְשָׁעִים תֵּהָרֵס 
\Verse{12}בָּז לְרֵעֵהוּ חֲסַר לֵב וְאִישׁ תְּבוּנוֹת יַחֲרִישׁ 
\Verse{13}הוֹלֵךְ רָכִיל מְגַלֶּה סּוֹד וְנֶאֱמַן רוּחַ מְכַסֶּה דָבָר 
\Verse{14}בְּאֵין תַּחְבֻּלוֹת יִפָּל עָם וּתְשׁוּעָה בְּרֹב יוֹעֵץ 
\Verse{15}רַע יֵרוֹעַ כִּי עָרַב זָר וְשֹׂנֵא תֹקְעִים בּוֹטֵחַ 
\Verse{16}אֵשֶׁת חֵן תִּתְמֹךְ כָּבוֹד וְעָרִיצִים יִתְמְכוּ עֹשֶׁר 
\Verse{17}גֹּמֵל נַפְשׁוֹ אִישׁ חָסֶד וְעֹכֵר שְׁאֵרוֹ אַכְזָרִי 
\Verse{18}רָשָׁע עֹשֶׂה פְעֻלַּת שָׁקֶר וְזֹרֵעַ צְדָקָה שֶׂכֶר אֱמֶת 
\Verse{19}כֵּן צְדָקָה לְחַיִּים וּמְרַדֵּף רָעָה לְמוֹתוֹ 
\Verse{20}תּוֹעֲבַת יַהְוֶה עִקְּשֵׁי לֵב וּרְצוֹנוֹ תְּמִימֵי דָרֶךְ 
\Verse{21}יָד לְיָד לֹא יִנָּקֶה רָּע וְזֶרַע צַדִּיקִים נִמְלָט 
\Verse{22}נֶזֶם זָהָב בְּאַף חֲזִיר אִשָּׁה יָפָה וְסָרַת טָעַם 
\Verse{23}תַּאֲוַת צַדִּיקִים אַךְ טוֹב תִּקְוַת רְשָׁעִים עֶבְרָה 
\Verse{24}יֵשׁ מְפַזֵּר וְנוֹסָף עוֹד וְחֹשֵׂךְ מִיֹּשֶׁר אַךְ לְמַחְסוֹר 
\Verse{25}נֶפֶשׁ בְּרָכָה תְדֻשָּׁן וּמַרְוֶה גַּם הוּא יוֹרֶא 
\Verse{26}מֹנֵעַ בָּר יִקְּבֻהוּ לְאוֹם וּבְרָכָה לְרֹאשׁ מַשְׁבִּיר 
\Verse{27}שֹׁחֵר טוֹב יְבַקֵּשׁ רָצוֹן וְדֹרֵשׁ רָעָה תְבוֹאֶנּוּ 
\Verse{28}בּוֹטֵחַ בְּעָשְׁרוֹ הוּא יִפּוֹל וְכֶעָלֶה צַדִּיקִים יִפְרָחוּ 
\Verse{29}עֹכֵר בֵּיתוֹ יִנְחַל רוּחַ \App{substitution}{וְיַעֲבֹד}{\Reading{וְיַעֲבֹד}{SR}\PrimaryReadingSep\Reading{וְעֶבֶד}{L}} אֱוִיל לַחֲכַם לֵב 
\Verse{30}פְּרִי צַדִּיק עֵץ חַיִּים וְלֹקֵחַ נְפָשׁוֹת \App{substitution}{חָמָס}{\Reading{חָמָס}{SR}\PrimaryReadingSep\Reading{חָכָם}{L}} 
\Verse{31}הֵן צַדִּיק בָּאָרֶץ יְשֻׁלָּם אַף כִּי רָשָׁע וְחוֹטֵא 
\Chapter{12}
\Verse{1}אֹהֵב מוּסָר אֹהֵב דָּעַת וְשׂוֹנֵא תוֹכַחַת בָּעַר 
\Verse{2}טוֹב יָפִיק רָצוֹן מִיַּהְוֶה וְאִישׁ מְזִמּוֹת יַרְשִׁיעַ 
\Verse{3}לֹא יִכּוֹן אָדָם בְּרֶשַׁע וְשֹׁרֶשׁ צַדִּיקִים בַּל יִמּוֹט 
\Verse{4}אֵשֶׁת חַיִל עֲטֶרֶת בַּעְלָהּ וּכְרָקָב בְּעַצְמוֹתָיו מְבִישָׁה 
\Verse{5}מַחְשְׁבוֹת צַדִּיקִים מִשְׁפָּט תַּחְבֻּלוֹת רְשָׁעִים מִרְמָה 
\Verse{6}דִּבְרֵי רְשָׁעִים אֱרָב דָּם וּפִי יְשָׁרִים יַצִּילֵם 
\Verse{7}הָפוֹךְ רְשָׁעִים וְאֵינָם וּבֵית צַדִּיקִים יַעֲמֹד 
\Verse{8}לְפִי שִׂכְלוֹ יְהֻלַּל אִישׁ וְנַעֲוֵה לֵב יִהְיֶה לָבוּז 
\Verse{9}טוֹב נִקְלֶה וְעֶבֶד לוֹ מִמְּתַכַּבֵּד וַחֲסַר לָחֶם 
\Verse{10}יוֹדֵעַ צַדִּיק נֶפֶשׁ בְּהֶמְתּוֹ וְרַחֲמֵי רְשָׁעִים אַכְזָרִי 
\Verse{11}עֹבֵד אַדְמָתוֹ יִשְׂבַּע לָחֶם וּמְרַדֵּף רֵיקִים חֲסַר לֵב 
\Verse{12}חָמַד רָשָׁע מְצוֹד רָעִים וְשֹׁרֶשׁ צַדִּיקִים יִתֵּן 
\Verse{13}בְּפֶשַׁע שְׂפָתַיִם מוֹקֵשׁ רָע וַיֵּצֵא מִצָּרָה צַדִּיק 
\Verse{14}מִפְּרִי פִי אִישׁ יִשְׂבַּע טוֹב וּגְמוּל יְדֵי אָדָם \App{substitution}{יָשִׁיב}{\Reading{יָשִׁיב}{SR}\PrimaryReadingSep\Reading{ישוב}{L}} לוֹ 
\Verse{15}דֶּרֶךְ אֱוִיל יָשָׁר בְּעֵינָיו וְשֹׁמֵעַ לְעֵצָה חָכָם 
\Verse{16}אֱוִיל בַּיּוֹם \App{vocalic substantive}{יוֹדִעַ}{\Reading{יוֹדִעַ}{SR}\PrimaryReadingSep\Reading{יִוָּדַע}{L}} כַּעְסוֹ וְכֹסֶה קָלוֹן עָרוּם 
\Verse{17}יָפִיחַ אֱמוּנָה יַגִּיד צֶדֶק וְעֵד שְׁקָרִים מִרְמָה 
\Verse{18}יֵשׁ בּוֹטֶה כְּמַדְקְרוֹת חָרֶב וּלְשׁוֹן חֲכָמִים מַרְפֵּא 
\Verse{19}שְׂפַת אֱמֶת תִּכּוֹן לָעַד וְעַד אַרְגִּיעָה לְשׁוֹן שָׁקֶר 
\Verse{20}מִרְמָה בְּלֶב חֹרְשֵׁי רָע וּלְיֹעֲצֵי שָׁלוֹם שִׂמְחָה 
\Verse{21}לֹא יְאֻנֶּה לַצַּדִּיק כָּל אָוֶן וּרְשָׁעִים מָלְאוּ רָע 
\Verse{22}תּוֹעֲבַת יַהְוֶה שִׂפְתֵי שָׁקֶר וְעֹשֵׂי אֱמוּנָה רְצוֹנוֹ 
\Verse{23}אָדָם עָרוּם כֹּסֶה דָּעַת וְלֵב כְּסִילִים יִקְרָא אִוֶּלֶת 
\Verse{24}יַד חָרוּצִים תִּמְשׁוֹל וּרְמִיָּה תִּהְיֶה לָמַס 
\Verse{25}דְּאָגָה בְלֶב אִישׁ יַשְׁחֶנָּה וְדָבָר טוֹב יְשַׂמְּחֶנָּה 
\Verse{26}יָתֵר מֵרֵעֵהוּ צַדִּיק וְדֶרֶךְ רְשָׁעִים תַּתְעֵם 
\Verse{27}לֹא יַחֲרֹךְ רְמִיָּה צֵידוֹ וְהוֹן אָדָם יָקָר חָרוּץ 
\Verse{28}בְּאֹרַח צְדָקָה חַיִּים וְדֶרֶךְ \App{vocalic substantive}{נְתִיבָהּ}{\Reading{נְתִיבָהּ}{SR}\PrimaryReadingSep\Reading{נְתִיבָה}{L}} אַל מָוֶת 
\Chapter{13}
\Verse{1}בֵּן חָכָם מוּסַר אָב וְלֵץ לֹא שָׁמַע גְּעָרָה 
\Verse{2}מִפְּרִי פִי אִישׁ יֹאכַל טוֹב וְנֶפֶשׁ בֹּגְדִים חָמָס 
\Verse{3}נֹצֵר פִּיו שֹׁמֵר נַפְשׁוֹ פֹּשֵׂק שְׂפָתָיו מְחִתָּה לוֹ 
\Verse{4}מִתְאַוָּה וָאַיִן \App{addition}{}{\Reading{}{SR}\PrimaryReadingSep\Reading{נַפְשׁוֹ}{L}} עָצֵל וְנֶפֶשׁ חָרֻצִים תְּדֻשָּׁן 
\Verse{5}דְּבַר שֶׁקֶר יִשְׂנָא צַדִּיק וְרָשָׁע יַבְאִישׁ וְיַחְפִּיר 
\Verse{6}צְדָקָה תִּצֹּר תָּם דָּרֶךְ וְרִשְׁעָה תְּסַלֵּף חַטָּאת 
\Verse{7}יֵשׁ מִתְעַשֵּׁר וְאֵין כֹּל מִתְרוֹשֵׁשׁ וְהוֹן רָב 
\Verse{8}כֹּפֶר נֶפֶשׁ אִישׁ עָשְׁרוֹ וְרָשׁ לֹא שָׁמַע גְּעָרָה 
\Verse{9}אוֹר צַדִּיקִים יִשְׂמָח וְנֵר רְשָׁעִים יִדְעָךְ 
\Verse{10}רַק בְּזָדוֹן יִתֵּן מַצָּה וְאֶת נוֹעָצִים חָכְמָה 
\Verse{11}הוֹן \App{substitution}{מְבֹהָל}{\Reading{מְבֹהָל}{SR}\PrimaryReadingSep\Reading{מֵהֶבֶל}{L}} יִמְעָט וְקֹבֵץ עַל יָד יַרְבֶּה 
\Verse{12}תֹּחֶלֶת מְמֻשָּׁכָה מַחֲלָה לֵב וְעֵץ חַיִּים תַּאֲוָה בָאָה 
\Verse{13}בָּז לְדָבָר יֵחָבֶל לוֹ וִירֵא מִצְוָה הוּא יְשֻׁלָּם 
\Verse{14}תּוֹרַת חָכָם מְקוֹר חַיִּים לָסוּר מִמֹּקְשֵׁי מָוֶת 
\Verse{15}שֵׂכֶל טוֹב יִתֶּן חֵן וְדֶרֶךְ בֹּגְדִים אֵיתָן 
\Verse{16}כָּל עָרוּם יַעֲשֶׂה בְדָעַת וּכְסִיל יִפְרֹשׂ אִוֶּלֶת 
\Verse{17}מַלְאָךְ רָשָׁע יִפֹּל בְּרָע וְצִיר אֱמוּנִים מַרְפֵּא 
\Verse{18}רֵישׁ וְקָלוֹן פּוֹרֵעַ מוּסָר וְשֹׁמֵר תּוֹכַחַת יְכֻבָּד 
\Verse{19}תַּאֲוָה נִהְיָה תֶּעֱרַב לְנָפֶשׁ וְתוֹעֲבַת כְּסִילִים סוּר מֵרָע 
\Verse{20}הָלוֹךְ אֶת חֲכָמִים וַחֲכָם וְרֹעֶה כְסִילִים יֵרוֹעַ 
\Verse{21}חַטָּאִים תְּרַדֵּף רָעָה וְאֶת צַדִּיקִים יְשַׁלֶּם טוֹב 
\Verse{22}טוֹב יַנְחִיל בְּנֵי בָנִים וְצָפוּן לַצַּדִּיק חֵיל חוֹטֵא 
\Verse{23}רָב אֹכֶל נִיר רָאשִׁים וְיֵשׁ נִסְפֶּה בְּלֹא מִשְׁפָּט 
\Verse{24}חוֹשֵׂךְ שִׁבְטוֹ שׂוֹנֵא בְנוֹ וְאֹהֲבוֹ שִׁחֲרוֹ מוּסָר 
\Verse{25}צַדִּיק אֹכֵל לְשֹׂבַע נַפְשׁוֹ וּבֶטֶן רְשָׁעִים תֶּחְסָר 
\Chapter{14}
\Verse{1}\App{vocalic substantive}{חָכְמוֹת}{\Reading{חָכְמוֹת}{SR}\PrimaryReadingSep\Reading{חַכְמוֹת}{L}} נָשִׁים בָּנְתָה בֵיתָהּ וְאִוֶּלֶת בְּיָדֶיהָ תֶהֶרְסֶנּוּ 
\Verse{2}הוֹלֵךְ בְּיָשְׁרוֹ יְרֵא יַהְוֶה וּנְלוֹז דְּרָכָיו בּוֹזֵהוּ 
\Verse{3}בְּפִי אֱוִיל חֹטֶר גַּאֲוָה וְשִׂפְתֵי חֲכָמִים \App{substitution}{תִּשְׁמְרוּם}{\Reading{תִּשְׁמְרוּם}{SR}\PrimaryReadingSep\Reading{תִּשְׁמוּרֵם}{L}} 
\Verse{4}בְּאֵין אֲלָפִים אֵבוּס בָּר וְרָב תְּבוּאוֹת בְּכֹחַ שׁוֹר 
\Verse{5}עֵד אֱמוּנִים לֹא יְכַזֵּב וְיָפִיחַ כְּזָבִים עֵד שָׁקֶר 
\Verse{6}בִּקֶּשׁ לֵץ חָכְמָה וָאָיִן וְדַעַת לְנָבוֹן נָקָל 
\Verse{7}לֵךְ מִנֶּגֶד לְאִישׁ כְּסִיל וּבַל יָדַעְתָּ שִׂפְתֵי דָעַת 
\Verse{8}חָכְמַת עָרוּם הָבִין דַּרְכּוֹ וְאִוֶּלֶת כְּסִילִים מִרְמָה 
\Verse{9}אֱוִלִים יָלִיץ אָשָׁם וּבֵין יְשָׁרִים רָצוֹן 
\Verse{10}לֵב יוֹדֵעַ מָרַּת נַפְשׁוֹ וּבְשִׂמְחָתוֹ לֹא יִתְעָרַב זָר 
\Verse{11}בֵּית רְשָׁעִים יִשָּׁמֵד וְאֹהֶל יְשָׁרִים יַפְרִיחַ 
\Verse{12}יֵשׁ דֶּרֶךְ יָשָׁר לִפְנֵי אִישׁ וְאַחֲרִיתָהּ דַּרְכֵי מָוֶת 
\Verse{13}גַּם בִּשְׂחֹק יִכְאַב לֵב \App{substitution}{וְאַחֲרִית הַשִּׂמְחָה}{\Reading{וְאַחֲרִית הַשִּׂמְחָה}{SR}\PrimaryReadingSep\Reading{וְאַחֲרִיתָהּ שִׂמְחָה}{L}} תוּגָה 
\Verse{14}מִדְּרָכָיו יִשְׂבַּע סוּג לֵב \App{substitution}{וּמִמַּעֲלָלָיו}{\Reading{וּמִמַּעֲלָלָיו}{SR}\PrimaryReadingSep\Reading{וּמֵעָלָיו}{L}} אִישׁ טוֹב 
\Verse{15}פֶּתִי יַאֲמִין לְכָל דָּבָר וְעָרוּם יָבִין לַאֲשֻׁרוֹ 
\Verse{16}חָכָם יָרֵא וְסָר מֵרָע וּכְסִיל מִתְעַבֵּר וּבוֹטֵחַ 
\Verse{17}קְצַר אַפַּיִם יַעֲשֶׂה אִוֶּלֶת וְאִישׁ מְזִמּוֹת יִשָּׂנֵא 
\Verse{18}נָחֲלוּ פְתָאיִם אִוֶּלֶת וַעֲרוּמִים יַכְתִּרוּ דָעַת 
\Verse{19}שַׁחוּ רָעִים לִפְנֵי טוֹבִים וּרְשָׁעִים עַל שַׁעֲרֵי צַדִּיק 
\Verse{20}גַּם לְרֵעֵהוּ יִשָּׂנֵא רָשׁ וְאֹהֲבֵי עָשִׁיר רַבִּים 
\Verse{21}בָּז לְרֵעֵהוּ חוֹטֵא וּמְחוֹנֵן עֲנִיִּים אַשְׁרָיו 
\Verse{22}הֲלוֹא יִתְעוּ חֹרְשֵׁי רָע וְחֶסֶד וֶאֱמֶת חֹרְשֵׁי טוֹב 
\Verse{23}בְּכָל עֶצֶב יִהְיֶה מוֹתָר וּדְבַר שְׂפָתַיִם אַךְ לְמַחְסוֹר 
\Verse{24}עֲטֶרֶת חֲכָמִים עָשְׁרָם אִוֶּלֶת כְּסִילִים אִוֶּלֶת 
\Verse{25}מַצִּיל נְפָשׁוֹת עֵד אֱמֶת וְיָפִחַ כְּזָבִים מִרְמָה 
\Verse{26}בְּיִרְאַת יַהְוֶה מִבְטַח עֹז וּלְבָנָיו יִהְיֶה מַחְסֶה 
\Verse{27}יִרְאַת יַהְוֶה מְקוֹר חַיִּים לָסוּר מִמֹּקְשֵׁי מָוֶת 
\Verse{28}בְּרָב עָם הַדְרַת מֶלֶךְ וּבְאֶפֶס לְאֹם מְחִתַּת \App{substitution}{רוֹזֵן}{\Reading{רוֹזֵן}{SR}\PrimaryReadingSep\Reading{רָזוֹן}{L}} 
\Verse{29}אֶרֶךְ אַפַּיִם רַב תְּבוּנָה וּקְצַר רוּחַ מֵרִים אִוֶּלֶת 
\Verse{30}חַיֵּי בְשָׂרִים לֵב מַרְפֵּא וּרְקַב עֲצָמוֹת קִנְאָה 
\Verse{31}עֹשֵׁק דָּל חֵרֵף עֹשֵׂהוּ וּמְכַבְּדוֹ חֹנֵן אֶבְיוֹן 
\Verse{32}בְּרָעָתוֹ יִדָּחֶה רָשָׁע וְחֹסֶה \App{substitution}{בְתוּמּוֹ}{\Reading{בְתוּמּוֹ}{SR}\PrimaryReadingSep\Reading{בְמוֹתוֹ}{L}} צַדִּיק 
\Verse{33}בְּלֵב נָבוֹן תָּנוּחַ חָכְמָה וּבְקֶרֶב כְּסִילִים \App{omission}{לֹא}{\Reading{לֹא}{SR}\PrimaryReadingSep\Reading{}{L}} תִּוָּדֵעַ 
\Verse{34}צְדָקָה תְרוֹמֵם גּוֹי וְחֶסֶד לְאֻמִּים חַטָּאת 
\Verse{35}רְצוֹן מֶלֶךְ לְעֶבֶד מַשְׂכִּיל וְעֶבְרָתוֹ תִּהְיֶה מֵבִישׁ 
\Chapter{15}
\Verse{1}מַעֲנֶה רַּךְ יָשִׁיב חֵמָה וּדְבַר עֶצֶב יַעֲלֶה אָף 
\Verse{2}לְשׁוֹן חֲכָמִים תֵּיטִיב דָּעַת וּפִי כְסִילִים יַבִּיעַ אִוֶּלֶת 
\Verse{3}בְּכָל מָקוֹם עֵינֵי יַהְוֶה צֹפוֹת רָעִים וטוֹבִים 
\Verse{4}מַרְפֵּא לָשׁוֹן עֵץ חַיִּים וְסֶלֶף בָּהּ שֶׁבֶר בְּרוּחַ 
\Verse{5}אֱוִיל יִנְאַץ מוּסַר אָבִיו וְשֹׁמֵר תּוֹכַחַת יַעְרִים 
\Verse{6}בֵּית צַדִּיק חֹסֶן רָב \App{substitution}{וּתְבוּאַת}{\Reading{וּתְבוּאַת}{SR}\PrimaryReadingSep\Reading{וּבִתְבוּאַת}{L}} רָשָׁע נֶעְכָּרֶת 
\Verse{7}שִׂפְתֵי חֲכָמִים יְזָרוּ דָעַת וְלֵב כְּסִילִים לֹא כֵן 
\Verse{8}זֶבַח רְשָׁעִים תּוֹעֲבַת יַהְוֶה וּתְפִלַּת יְשָׁרִים רְצוֹנוֹ 
\Verse{9}תּוֹעֲבַת יַהְוֶה דֶּרֶךְ רָשָׁע וּמְרַדֵּף צְדָקָה יֶאֱהָב 
\Verse{10}\App{vocalic substantive}{מוּסַר רֵעַ}{\Reading{מוּסַר רֵעַ}{SR}\PrimaryReadingSep\Reading{מוּסָר רָע}{L}} לְעֹזֵב אֹרַח שׂוֹנֵא תוֹכַחַת יָמוּת 
\Verse{11}שְׁאוֹל וַאֲבַדּוֹן נֶגֶד יַהְוֶה אַף כִּי לִבּוֹת בְּנֵי אָדָם 
\Verse{12}לֹא יֶאֱהַב לֵץ הוֹכֵחַ לוֹ אֶל חֲכָמִים לֹא יֵלֵךְ 
\Verse{13}לֵב שָׂמֵחַ יֵיטִב פָּנִים וּבְעַצְּבַת לֵב רוּחַ נְכֵאָה 
\Verse{14}לֵב נָבוֹן יְבַקֶּשׁ דָּעַת \App{substitution}{וּפִי}{\Reading{וּפִי}{SR}\PrimaryReadingSep\Reading{ופני}{L}} כְסִילִים יִרְעֶה אִוֶּלֶת 
\Verse{15}כָּל יְמֵי עָנִי רָעִים וְטוֹב לֵב מִשְׁתֶּה תָמִיד 
\Verse{16}טוֹב מְעַט בְּיִרְאַת יַהְוֶה מֵאוֹצָר רָב וּמְהוּמָה בוֹ 
\Verse{17}טוֹב אֲרֻחַת יָרָק וְאַהֲבָה שָׁם מִשּׁוֹר אָבוּס וְשִׂנְאָה בוֹ 
\Verse{18}אִישׁ חֵמָה יְגָרֶה מָדוֹן וְאֶרֶך אַפַּיִם יַשְׁקִיט רִיב 
\Verse{19}דֶּרֶךְ עָצֵל כִּמְשֻׂכַת חָדֶק וְאֹרַח יְשָׁרִים סְלֻלָה 
\Verse{20}בֵּן חָכָם יְשַׂמַּח אָב וּכְסִיל אָדָם בּוֹזֶה אִמּוֹ 
\Verse{21}אִוֶּלֶת שִׂמְחָה לַחֲסַר לֵב וְאִישׁ תְּבוּנָה יְיַּשֶׁר לָכֶת 
\Verse{22}הָפֵר מַחֲשָׁבוֹת בְּאֵין סוֹד וּבְרֹב יוֹעֲצִים תָּקוּם 
\Verse{23}שִׂמְחָה לָאִישׁ בְּמַעֲנֵה פִיו וְדָבָר בְּעִתּוֹ מַה טּוֹב 
\Verse{24}אֹרַח חַיִּים לְמַעְלָה לְמַשְׂכִּיל לְמַעַן סוּר מִשְּׁאוֹל מָטָּה 
\Verse{25}בֵּית גֵּאִים יִסַּח יַהְוֶה וְיַצֵּב גְּבוּל אַלְמָנָה 
\Verse{26}תּוֹעֲבַת יַהְוֶה מַחְשְׁבוֹת רָע וּטְהֹרִים אִמְרֵי נֹעַם 
\Verse{27}עֹכֵר בֵּיתוֹ בּוֹצֵעַ בָּצַע וְשׂוֹנֵא מַתָּנֹת יִחְיֶה 
\Verse{28}לֵב צַדִּיק יֶהְגֶּה לַעֲנוֹת וּפִי רְשָׁעִים יַבִּיעַ רָעוֹת 
\Verse{29}רָחוֹק יַהְוֶה מֵרְשָׁעִים וּתְפִלַּת צַדִּיקִים יִשְׁמָע 
\Verse{30}מְאוֹר עֵינַיִם יְשַׂמַּח לֵב שְׁמוּעָה טוֹבָה תְּדַשֶּׁן עָצֶם 
\Verse{31}אֹזֶן שֹׁמַעַת תּוֹכַחַת חַיִּים בְּקֶרֶב חֲכָמִים תָּלִין 
\Verse{32}פּוֹרֵעַ מוּסָר מוֹאֵס נַפְשׁוֹ וְשׁוֹמֵעַ תּוֹכַחַת קוֹנֶה לֵּב 
\Verse{33}יִרְאַת יַהְוֶה מוּסַר חָכְמָה וְלִפְנֵי כָבוֹד עֲנָוָה 
\Chapter{16}
\Verse{1}לְאָדָם מַעַרְכֵי לֵב וּמִיַּהְוֶה מַעֲנֵה לָשׁוֹן 
\Verse{2}כָּל דַּרְכֵי אִישׁ זַךְ בְּעֵינָיו וְתֹכֵן רוּחוֹת יַהְוֶה 
\Verse{3}גֹּל אֶל יַהְוֶה מַעֲשֶׂיךָ וְיִכֹּנוּ מַחְשְׁבֹתֶיךָ 
\Verse{4}כֹּל פָּעַל יַהְוֶה לְמַעֲנֵהוּ וְגַם רָשָׁע לְיוֹם רָעָה 
\Verse{5}תּוֹעֲבַת יַהְוֶה כָּל גְּבַהּ לֵב יָד לְיָד לֹא יִנָּקֶה 
\Verse{6}בְּחֶסֶד וֶאֱמֶת יְכֻפַּר עָוֺן וּבְיִרְאַת יַהְוֶה סוּר מֵרָע 
\Verse{7}בִּרְצוֹת יַהְוֶה דַּרְכֵי אִישׁ גַּם אוֹיְבָיו יַשְׁלִם אִתּוֹ 
\Verse{8}טוֹב מְעַט בִּצְדָקָה מֵרֹב תְּבוּאוֹת בְּלֹא מִשְׁפָּט 
\Verse{9}לֵב אָדָם יְחַשֵּׁב דַּרְכּוֹ וְיַהְוֶה יָכִין צַעֲדוֹ 
\Verse{10}קֶסֶם עַל שִׂפְתֵי מֶלֶךְ בְּמִשְׁפָּט לֹא יִמְעַל פִּיו 
\Verse{11}פֶּלֶס וּמֹאזְנֵי מִשְׁפָּט לְיַהְוֶה מַעֲשֵׂהוּ כָּל אַבְנֵי כִיס 
\Verse{12}תּוֹעֲבַת מְלָכִים עֲשׂוֹת רֶשַׁע כִּי בִצְדָקָה יִכּוֹן כִּסֵּא 
\Verse{13}רְצוֹן מְלָכִים שִׂפְתֵי צֶדֶק וְדֹבֵר יְשָׁרִים יֶאֱהָב 
\Verse{14}חֲמַת מֶלֶךְ מַלְאֲכֵי מָוֶת וְאִישׁ חָכָם יְכַפְּרֶנָּה 
\Verse{15}בְּאוֹר פְּנֵי מֶלֶךְ חַיִּים וּרְצוֹנוֹ כְּעָב מַלְקוֹשׁ 
\Verse{16}קְנֹה חָכְמָה מַה טּוֹב מֵחָרוּץ וּקְנוֹת בִּינָה נִבְחָר מִכָּסֶף 
\Verse{17}מְסִלַּת יְשָׁרִים סוּר מֵרָע שֹׁמֵר נַפְשׁוֹ נֹצֵר דַּרְכּוֹ 
\Verse{18}לִפְנֵי שֶׁבֶר גָּאוֹן וְלִפְנֵי כִשָּׁלוֹן גֹּבַהּ רוּחַ 
\Verse{19}טוֹב שְׁפַל רוּחַ אֶת עֲנִיִּים מֵחַלֵּק שָׁלָל אֶת גֵּאִים 
\Verse{20}מַשְׂכִּיל עַל דָּבָר יִמְצָא טוֹב וּבוֹטֵחַ בְּיַהְוֶה אַשְׁרָיו 
\Verse{21}לַחֲכַם לֵב יִקָּרֵא נָבוֹן וּמֶתֶק שְׂפָתַיִם יֹסִיף לֶקַח 
\Verse{22}מְקוֹר חַיִּים שֵׂכֶל \App{substitution}{לִבְעָלָיו}{\Reading{לִבְעָלָיו}{SR}\PrimaryReadingSep\Reading{בְּעָלָיו}{L}} וּמוּסַר אֱוִלִים אִוֶּלֶת 
\Verse{23}לֵב חָכָם יַשְׂכִּיל פִּיהוּ וְעַל שְׂפָתָיו יֹסִיף לֶקַח 
\Verse{24}צוּף דְּבַשׁ אִמְרֵי נֹעַם מָתוֹק לַנֶּפֶשׁ וּמַרְפֵּא לָעָצֶם 
\Verse{25}יֵשׁ דֶּרֶךְ יָשָׁר לִפְנֵי אִישׁ וְאַחֲרִיתָהּ דַּרְכֵי מָוֶת 
\Verse{26}נֶפֶשׁ עָמֵל עָמְלָה לּוֹ כִּי אָכַף עָלָיו פִּיהוּ 
\Verse{27}אִישׁ בְּלִיַּעַל כֹּרֶה רָעָה וְעַל שְׂפָתָיו כְּאֵשׁ צָרָבֶת 
\Verse{28}אִישׁ תַּהְפֻּכוֹת יְשַׁלַּח מָדוֹן וְנִרְגָּן מַפְרִיד אַלּוּף 
\Verse{29}אִישׁ חָמָס יְפַתֶּה רֵעֵהוּ וְהוֹלִיכוֹ בְּדֶרֶךְ לֹא טוֹב 
\Verse{30}עֹצֶה עֵינָיו לַחְשֹׁב תַּהְפֻּכוֹת קֹרֵץ שְׂפָתָיו כִּלָּה רָעָה 
\Verse{31}עֲטֶרֶת תִּפְאֶרֶת שֵׂיבָה בְּדֶרֶךְ צְדָקָה תִּמָּצֵא 
\Verse{32}טוֹב אֶרֶךְ אַפַּיִם מִגִּבּוֹר וּמֹשֵׁל בְּרוּחוֹ מִלֹּכֵד עִיר 
\Verse{33}בַּחֵיק יוּטַל אֶת הַגּוֹרָל וּמִיַּהְוֶה כָּל מִשְׁפָּטוֹ 
\Chapter{17}
\Verse{1}טוֹב פַּת חֲרֵבָה וְשַׁלְוָה בָהּ מִבַּיִת מָלֵא זִבְחֵי רִיב 
\Verse{2}עֶבֶד מַשְׂכִּיל יִמְשֹׁל בְּבֵן מֵבִישׁ וּבְתוֹךְ אַחִים יַחֲלֹק נַחֲלָה 
\Verse{3}מַצְרֵף לַכֶּסֶף וְכוּר לַזָּהָב וּבֹחֵן לִבּוֹת יַהְוֶה 
\Verse{4}מֵרַע מַקְשִׁיב עַל שְׂפַת אָוֶן שֶׁקֶר מֵזִין עַל לְשׁוֹן הַוֺּת 
\Verse{5}לֹעֵג לָרָשׁ חֵרֵף עֹשֵׂהוּ שָׂמֵחַ לְאֵיד לֹא יִנָּקֶה 
\Verse{6}עֲטֶרֶת זְקֵנִים בְּנֵי בָנִים וְתִפְאֶרֶת בָּנִים אֲבוֹתָם 
\Verse{7}לֹא נָאוָה לְנָבָל שְׂפַת יֶתֶר אַף כִּי לְנָדִיב שְׂפַת שָׁקֶר 
\Verse{8}אֶבֶן חֵן הַשֹּׁחַד בְּעֵינֵי בְעָלָיו אֶל כָּל אֲשֶׁר יִפְנֶה יַשְׂכִּיל 
\Verse{9}מְכַסֶּה פֶּשַׁע מְבַקֵּשׁ אַהֲבָה וְשֹׁנֶה בְדָבָר מַפְרִיד אַלּוּף 
\Verse{10}תֵּחַת גְּעָרָה בְמֵבִין מֵהַכּוֹת כְּסִיל מֵאָה 
\Verse{11}אַךְ מְרִי יְבַקֶּשׁ רָע וּמַלְאָךְ אַכְזָרִי יְשֻׁלַּח בּוֹ 
\Verse{12}פָּגוֹשׁ דֹּב שַׁכּוּל בְּאִישׁ וְאַל כְּסִיל בְּאִוַּלְתּוֹ 
\Verse{13}מֵשִׁיב רָעָה תַּחַת טוֹבָה לֹא תָמִישׁ רָעָה מִבֵּיתוֹ 
\Verse{14}פּוֹטֵר מַיִם רֵאשִׁית מָדוֹן וְלִפְנֵי הִתְגַּלַּע הָרִיב נְטוֹשׁ 
\Verse{15}מַצְדִּיק רָשָׁע וּמַרְשִׁיעַ צַדִּיק תּוֹעֲבַת יַהְוֶה גַּם שְׁנֵיהֶם 
\Verse{16}לָמָּה זֶּה מְחִיר בְּיַד כְּסִיל לִקְנוֹת חָכְמָה וְלֶב אָיִן 
\Verse{17}בְּכָל עֵת אֹהֵב הָרֵעַ וְאָח לְצָרָה יִוָּלֵד 
\Verse{18}אָדָם חֲסַר לֵב תּוֹקֵעַ כָּף עֹרֵב עֲרֻבָּה לִפְנֵי רֵעֵהוּ 
\Verse{19}אֹהֵב פֶּשַׁע אֹהֵב מַצָּה מַגְבִּיהַּ פִּתְחוֹ מְבַקֶּשׁ שָׁבֶר 
\Verse{20}עִקֶּשׁ לֵב לֹא יִמְצָא טוֹב וְנֶהְפָּךְ בִּלְשׁוֹנוֹ יִפּוֹל בְּרָעָה 
\Verse{21}יֹלֵד כְּסִיל \App{vocalic substantive}{לַתּוּגָה}{\Reading{לַתּוּגָה}{SR}\PrimaryReadingSep\Reading{לְתוּגָה}{L}} לוֹ וְלֹא יִשְׂמַח אֲבִי נָבָל 
\Verse{22}לֵב שָׂמֵחַ יֵיטִב גֵּהָה וְרוּחַ נְכֵאָה תְּיַבֶּשׁ גָּרֶם 
\Verse{23}שֹׁחַד מֵחֵק רָשָׁע יִקָּח לְהַטּוֹת אָרְחוֹת מִשְׁפָּט 
\Verse{24}אֶת פְּנֵי מֵבִין חָכְמָה וְעֵינֵי כְסִיל בִּקְצֵה אָרֶץ 
\Verse{25}כַּעַס לְאָבִיו בֵּן כְּסִיל וּמֶמֶר לְיוֹלַדְתּוֹ 
\Verse{26}גַּם עֲנוֹשׁ לַצַּדִּיק לֹא טוֹב לְהַכּוֹת נְדִיבִים עַל יֹשֶׁר 
\Verse{27}חוֹשֵׂךְ אֲמָרָיו יוֹדֵעַ דָּעַת וְקַר רוּחַ אִישׁ תְּבוּנָה 
\Verse{28}גַּם אֱוִיל מַחֲרִישׁ חָכָם יֵחָשֵׁב אֹטֵם שְׂפָתָיו נָבוֹן 
\Chapter{18}
\Verse{1}לְתַאֲוָה יְבַקֵּשׁ נִפְרָד בְּכָל תּוּשִׁיָּה יִתְגַּלָּע 
\Verse{2}לֹא יַחְפֹּץ כְּסִיל בִּתְבוּנָה כִּי אִם בְּהִתְגַּלּוֹת לִבּוֹ 
\Verse{3}בְּבוֹא רָשָׁע בָּא גַם בּוּז וְעִם קָלוֹן חֶרְפָּה 
\Verse{4}מַיִם עֲמֻקִּים דִּבְרֵי פִי אִישׁ נַחַל נֹבֵעַ מְקוֹר חָכְמָה 
\Verse{5}שְׂאֵת פְּנֵי רָשָׁע לֹא טוֹב לְהַטּוֹת צַדִּיק בַּמִּשְׁפָּט 
\Verse{6}שִׂפְתֵי כְסִיל יָבֹאוּ בְרִיב וּפִיו לְמַהֲלֻמוֹת יִקְרָא 
\Verse{7}פִּי כְסִיל מְחִתָּה לוֹ וּשְׂפָתָיו מוֹקֵשׁ נַפְשׁוֹ 
\Verse{8}דִּבְרֵי נִרְגָּן כְּמִתְלַהֲמִים וְהֵם יָרְדוּ חַדְרֵי בָטֶן 
\Verse{9}גַּם מִתְרַפֶּה בִמְלַאכְתּוֹ אָח הוּא לְבַעַל מַשְׁחִית 
\Verse{10}מִגְדַּל עֹז שֵׁם יַהְוֶה בּוֹ יָרוּץ צַדִּיק וְנִשְׂגָּב 
\Verse{11}הוֹן עָשִׁיר קִרְיַת עֻזּוֹ וּכְחוֹמָה נִשְׂגָּבָה בְּמַשְׁכִּתוֹ 
\Verse{12}לִפְנֵי שֶׁבֶר יִגְבַּהּ לֵב אִישׁ וְלִפְנֵי כָבוֹד עֲנָוָה 
\Verse{13}מֵשִׁיב דָּבָר בְּטֶרֶם יִשְׁמָע אִוֶּלֶת הִיא לוֹ וּכְלִמָּה 
\Verse{14}רוּחַ אִישׁ יְכַלְכֵּל מַחֲלֵהוּ וְרוּחַ נְכֵאָה מִי יִשָּׂאֶנָּה 
\Verse{15}לֵב נָבוֹן יִקְנֶה דָּעַת וְאֹזֶן חֲכָמִים תְּבַקֶּשׁ דָּעַת 
\Verse{16}מַתָּן אָדָם יַרְחִיב לוֹ וְלִפְנֵי גְדֹלִים יַנְחֶנּוּ 
\Verse{17}צַדִּיק הָרִאשׁוֹן בְּרִיבוֹ יָבֹא רֵעֵהוּ וַחֲקָרוֹ 
\Verse{18}מִדְיָנִים יַשְׁבִּית הַגּוֹרָל וּבֵין עֲצוּמִים יַפְרִיד 
\Verse{19}אָח נִפְשָׁע מִקִּרְיַת עֹז וּמְדוֹנִים כִּבְרִיחַ אַרְמוֹן 
\Verse{20}מִפְּרִי פִי אִישׁ תִּשְׂבַּע בִּטְנוֹ תְּבוּאַת שְׂפָתָיו יִשְׂבָּע 
\Verse{21}מָוֶת וְחַיִּים בְּיַד לָשׁוֹן וְאֹהֲבֶיהָ יֹאכַל פִּרְיָהּ 
\Verse{22}מָצָא אִשָּׁה מָצָא טוֹב וַיָּפֶק רָצוֹן מִיַּהְוֶה 
\Verse{23}תַּחֲנוּנִים יְדַבֶּר רָשׁ וְעָשִׁיר יַעֲנֶה עַזּוֹת 
\Verse{24}אִישׁ רֵעִים לְהִתְרֹעֵעַ וְיֵשׁ אֹהֵב דָּבֵק מֵאָח 
\Chapter{19}
\Verse{1}טוֹב רָשׁ הוֹלֵךְ בְּתֻמּוֹ מֵעִקֵּשׁ שְׂפָתָיו וְהוּא כְסִיל 
\Verse{2}גַּם בְּלֹא דַעַת נֶפֶשׁ לֹא טוֹב וְאָץ בְּרַגְלַיִם חוֹטֵא 
\Verse{3}אִוֶּלֶת אָדָם תְּסַלֵּף דַּרְכּוֹ וְעַל יַהְוֶה יִזְעַף לִבּוֹ 
\Verse{4}הוֹן יֹסִיף רֵעִים רַבִּים וְדָל מֵרֵעֵהוּ יִפָּרֵד 
\Verse{5}עֵד שְׁקָרִים לֹא יִנָּקֶה וְיָפִיחַ כְּזָבִים לֹא יִמָּלֵט 
\Verse{6}רַבִּים יְחַלּוּ פְנֵי נָדִיב וְכָל הָרֵעַ לְאִישׁ מַתָּן 
\Verse{7}כָּל אֲחֵי רָשׁ שְׂנֵאֻהוּ אַף כִּי מְרֵעֵהוּ רָחֲקוּ מִמֶּנּוּ מְרַדֵּף אֲמָרִים לֹא הֵמָּה 
\Verse{8}קֹנֶה לֵּב אֹהֵב נַפְשׁוֹ שֹׁמֵר תְּבוּנָה לִמְצֹא טוֹב 
\Verse{9}עֵד שְׁקָרִים לֹא יִנָּקֶה וְיָפִיחַ כְּזָבִים יֹאבֵד \OpenSection 
\Verse{10}לֹא נָאוֶה לִכְסִיל תַּעֲנוּג אַף כִּי לְעֶבֶד מְשֹׁל בְּשָׂרִים 
\Verse{11}שֵׂכֶל אָדָם הֶאֱרִיךְ אַפּוֹ וְתִפְאַרְתּוֹ עֲבֹר עַל פָּשַׁע 
\Verse{12}נַהַם כַּכְּפִיר זַעַף מֶלֶךְ וּכְטַל עַל עֵשֶׂב רְצוֹנוֹ 
\Verse{13}הַוֺּת לְאָבִיו בֵּן כְּסִיל וְדֶלֶף טֹרֵד מִדְיְנֵי אִשָּׁה 
\Verse{14}בַּיִת וָהוֹן נַחֲלַת אָבוֹת וּמִיַּהְוֶה אִשָּׁה מַשְׂכָּלֶת 
\Verse{15}עַצְלָה תַּפִּיל תַּרְדֵּמָה וְנֶפֶשׁ רְמִיָּה תִרְעָב 
\Verse{16}שֹׁמֵר מִצְוָה שֹׁמֵר נַפְשׁוֹ בּוֹזֵה דְרָכָיו \App{substitution}{יָמוּת}{\Reading{יָמוּת}{SR}\PrimaryReadingSep\Reading{יומת}{L}} 
\Verse{17}מַלְוֵה יַהְוֶה חוֹנֵן דָּל וּגְמֻלוֹ יְשַׁלֶּם לוֹ 
\Verse{18}יַסֵּר בִּנְךָ כִּי יֵשׁ תִּקְוָה וְאֶל \App{vocalic substantive}{הֶמְיָתוֹ}{\Reading{הֶמְיָתוֹ}{SR}\PrimaryReadingSep\Reading{הֲמִיתוֹ}{L}} אַל תִּשָּׂא נַפְשֶׁךָ 
\Verse{19}\App{substitution}{גְּדָל}{\Reading{גְּדָל}{SR}\PrimaryReadingSep\Reading{גרל}{L}} חֵמָה נֹשֵׂא עֹנֶשׁ כִּי אִם תַּצִּיל וְעוֹד תּוֹסִף 
\Verse{20}שְׁמַע עֵצָה וְקַבֵּל מוּסָר לְמַעַן תֶּחְכַּם בְּאַחֲרִיתֶךָ 
\Verse{21}רַבּוֹת מַחֲשָׁבוֹת בְּלֶב אִישׁ וַעֲצַת יַהְוֶה הִיא תָקוּם 
\Verse{22}\App{substitution}{תְּבוּאַת}{\Reading{תְּבוּאַת}{SR}\PrimaryReadingSep\Reading{תַּאֲוַת}{L}} אָדָם חַסְדּוֹ וְטוֹב רָשׁ מֵאִישׁ כָּזָב 
\Verse{23}יִרְאַת יַהְוֶה לְחַיִּים וְשָׂבֵעַ יָלִין בַּל יִפָּקֶד רָע 
\Verse{24}טָמַן עָצֵל יָדוֹ בַּצַּלָּחַת גַּם אֶל פִּיהוּ לֹא יְשִׁיבֶנָּה 
\Verse{25}לֵץ תַּכֶּה וּפֶתִי יַעְרִם וְהוֹכִיחַ לְנָבוֹן יָבִין דָּעַת 
\Verse{26}מְשַׁדֶּד אָב יַבְרִיחַ אֵם בֵּן מֵבִישׁ וּמַחְפִּיר 
\Verse{27}חֲדַל בְּנִי לִשְׁמֹעַ מוּסָר לִשְׁגוֹת מֵאִמְרֵי \App{substitution}{רָעָה}{\Reading{רָעָה}{SR}\PrimaryReadingSep\Reading{דָעַת}{L}} 
\Verse{28}עֵד בְּלִיַּעַל יָלִיץ מִשְׁפָּט וּפִי רְשָׁעִים יְבַלַּע אָוֶן 
\Verse{29}נָכוֹנוּ לַלֵּצִים \App{substitution}{שְׁבָטִים}{\Reading{שְׁבָטִים}{SR}\PrimaryReadingSep\Reading{שְׁפָטִים}{L}} וּמַהֲלֻמוֹת לְגֵו כְּסִילִים 
\Chapter{20}
\Verse{1}לֵץ הַיַּין הֹמֶה שֵׁכָר וְכָל שֹׁגֶה בּוֹ לֹא יֶחְכָּם 
\Verse{2}נַהַם כַּכְּפִיר אֵימַת מֶלֶךְ מִתְעַבְּרוֹ חוֹטֵא נַפְשׁוֹ 
\Verse{3}כָּבוֹד לָאִישׁ שֶׁבֶת מֵרִיב וְכָל אֱוִיל יִתְגַּלָּע 
\Verse{4}מֵחֹרֶף עָצֵל לֹא יַחֲרֹשׁ יִשְׁאַל בַּקָּצִיר וָאָיִן 
\Verse{5}מַיִם עֲמֻקִּים עֵצָה בְלֶב אִישׁ וְאִישׁ תְּבוּנָה יִדְלֶנָּה 
\Verse{6}רָב אָדָם \App{vocalic substantive}{יִקָּרֵא}{\Reading{יִקָּרֵא}{SR}\PrimaryReadingSep\Reading{יִקְרָא}{L}} אִישׁ \App{substitution}{חָסֶד}{\Reading{חָסֶד}{SR}\PrimaryReadingSep\Reading{חַסְדּוֹ}{L}} וְאִישׁ אֱמוּנִים מִי יִמְצָא 
\Verse{7}מִתְהַלֵּךְ בְּתֻמּוֹ צַדִּיק אַשְׁרֵי בָנָיו אַחֲרָיו 
\Verse{8}מֶלֶךְ יוֹשֵׁב עַל כִּסֵּא דִין מְזָרֶה בְעֵינָיו כָּל רָע 
\Verse{9}מִי יֹאמַר זִכִּיתִי לִבִּי טָהַרְתִּי מֵחַטָּאתִי 
\Verse{10}אֶבֶן וָאֶבֶן אֵיפָה וְאֵיפָה תּוֹעֲבַת יַהְוֶה גַּם שְׁנֵיהֶם 
\Verse{11}גַּם בְּמַעֲלָלָיו יִתְנַכֶּר נָעַר אִם זַךְ וְאִם יָשָׁר פָּעֳלוֹ 
\Verse{12}אֹזֶן שֹׁמַעַת וְעַיִן רֹאָה יַהְוֶה עָשָׂה גַם שְׁנֵיהֶם 
\Verse{13}אַל תֶּאֱהַב שֵׁנָה פֶּן תִּוָּרֵשׁ פְּקַח עֵינֶיךָ שְׂבַע לָחֶם 
\Verse{14}רַע רַע יֹאמַר הַקּוֹנֶה וְאֹזֵל לוֹ אָז יִתְהַלָּל 
\Verse{15}יֵשׁ זָהָב וְרָב פְּנִינִים וּכְלִי יְקָר שִׂפְתֵי דָעַת 
\Verse{16}לְקַח בִּגְדוֹ כִּי עָרַב זָר וּבְעַד נָכְרִים חַבְלֵהוּ 
\Verse{17}עָרֵב לָאִישׁ לֶחֶם שָׁקֶר וְאַחַר יִמָּלֵא פִיהוּ חָצָץ 
\Verse{18}מַחֲשָׁבוֹת בְּעֵצָה תִכּוֹן וּבְתַחְבֻּלוֹת עֲשֵׂה מִלְחָמָה 
\Verse{19}גּוֹלֶה סּוֹד הוֹלֵךְ רָכִיל וּלְפֹתֶה שְׂפָתָיו לֹא תִתְעָרָב 
\Verse{20}מְקַלֵּל אָבִיו וְאִמּוֹ יִדְעַךְ נֵרוֹ בְּאִישׁוֹן חֹשֶׁךְ 
\Verse{21}נַחֲלָה \App{substitution}{מְבֹהֶלֶת}{\Reading{מְבֹהֶלֶת}{SR}\PrimaryReadingSep\Reading{מבחלת}{L}} בָּרִאשׁוֹנָה וְאַחֲרִיתָהּ לֹא תְבֹרָךְ 
\Verse{22}אַל תֹּאמַר אֲשַׁלְּמָה רָע קַוֵּה לְיַהְוֶה וְיֹשַׁע לָךְ 
\Verse{23}תּוֹעֲבַת יַהְוֶה אֶבֶן וָאָבֶן וּמֹאזְנֵי מִרְמָה לֹא טוֹב 
\Verse{24}מִיַּהְוֶה מִצְעֲדֵי גָבֶר וְאָדָם מַה יָּבִין דַּרְכּוֹ 
\Verse{25}מוֹקֵשׁ אָדָם יָלַע קֹדֶשׁ וְאַחַר נְדָרִים לְבַקֵּר 
\Verse{26}מְזָרֶה רְשָׁעִים מֶלֶךְ חָכָם וַיָּשֶׁב עֲלֵיהֶם אוֹפָן 
\Verse{27}נֵר יַהְוֶה נִשְׁמַת אָדָם חֹפֵשׂ כָּל חַדְרֵי בָטֶן 
\Verse{28}חֶסֶד וֶאֱמֶת יִצְּרוּ מֶלֶךְ וְסָעַד בַּחֶסֶד כִּסְאוֹ 
\Verse{29}תִּפְאֶרֶת בַּחוּרִים כֹּחָם וַהֲדַר זְקֵנִים שֵׂיבָה 
\Verse{30}חַבֻּרוֹת פֶּצַע תַּמְרִיק בְּרָע וּמַכּוֹת חַדְרֵי בָטֶן 
\Chapter{21}
\Verse{1}פַּלְגֵי מַיִם לֶב מֶלֶךְ בְּיַד יַהְוֶה עַל כָּל אֲשֶׁר יַחְפֹּץ יַטֶּנּוּ 
\Verse{2}כָּל דֶּרֶךְ אִישׁ יָשָׁר בְּעֵינָיו וְתֹכֵן לִבּוֹת יַהְוֶה 
\Verse{3}עֲשֹׂה צְדָקָה וּמִשְׁפָּט נִבְחָר לְיַהְוֶה מִזָּבַח 
\Verse{4}רוּם עֵינַיִם \App{vocalic substantive}{וְרֹחַב}{\Reading{וְרֹחַב}{SR}\PrimaryReadingSep\Reading{וּרְחַב}{L}} לֵב נִר רְשָׁעִים חַטָּאת 
\Verse{5}מַחְשְׁבוֹת חָרוּץ אַךְ לְמוֹתָר וְכָל אָץ אַךְ לְמַחְסוֹר 
\Verse{6}פֹּעַל אֹצָרוֹת בִּלְשׁוֹן שָׁקֶר הֶבֶל נִדָּף מְבַקְשֵׁי מָוֶת 
\Verse{7}שֹׁד רְשָׁעִים יְגוֹרֵם כִּי מֵאֲנוּ לַעֲשׂוֹת מִשְׁפָּט 
\Verse{8}הֲפַכְפַּךְ דֶּרֶךְ אִישׁ וָזָר וְזַךְ יָשָׁר פָּעֳלוֹ 
\Verse{9}טוֹב לָשֶׁבֶת עַל פִּנַּת גָּג מֵאֵשֶׁת מִדְיָנִים וּבֵית חָבֶר 
\Verse{10}נֶפֶשׁ רָשָׁע אִוְּתָה רָע לֹא יֻחַן בְּעֵינָיו רֵעֵהוּ 
\Verse{11}בַּעֲנָשׁ לֵץ יֶחְכַּם פֶּתִי וּבְהַשְׂכִּיל לְחָכָם יִקַּח דָּעַת 
\Verse{12}מַשְׂכִּיל צַדִּיק לְבֵית רָשָׁע מְסַלֵּף רְשָׁעִים לָרָע 
\Verse{13}אֹטֵם אָזְנוֹ מִזַּעֲקַת דָּל גַּם הוּא יִקְרָא וְלֹא יֵעָנֶה 
\Verse{14}מַתָּן בַּסֵּתֶר יִכְפֶּה אָף וְשֹׁחַד בַּחֵק חֵמָה עַזָּה 
\Verse{15}שִׂמְחָה לַצַּדִּיק עֲשׂוֹת מִשְׁפָּט וּמְחִתָּה לְפֹעֲלֵי אָוֶן 
\Verse{16}אָדָם תּוֹעֶה מִדֶּרֶךְ הַשְׂכֵּל בִּקְהַל רְפָאִים יָנוּחַ 
\Verse{17}אִישׁ מַחְסוֹר אֹהֵב שִׂמְחָה אֹהֵב יַיִן וָשֶׁמֶן לֹא יַעֲשִׁיר 
\Verse{18}כֹּפֶר לַצַּדִּיק רָשָׁע וְתַחַת יְשָׁרִים בּוֹגֵד 
\Verse{19}טוֹב שֶׁבֶת בְּאֶרֶץ מִדְבָּר מֵאֵשֶׁת מְדוֹנִים וָכָעַס 
\Verse{20}אוֹצָר נֶחְמָד \App{substitution}{יִשְׁכֹּן}{\Reading{יִשְׁכֹּן}{SR}\PrimaryReadingSep\Reading{וָשֶׁמֶן}{L}} בִּנְוֵה חָכָם וּכְסִיל אָדָם יְבַלְּעֶנּוּ 
\Verse{21}רֹדֵף צְדָקָה וָחָסֶד יִמְצָא חַיִּים צְדָקָה וְכָבוֹד 
\Verse{22}עִיר גִּבֹּרִים עָלָה חָכָם וַיֹּרֶד עֹז מִבְטֶחָה 
\Verse{23}שֹׁמֵר פִּיו וּלְשׁוֹנוֹ שֹׁמֵר מִצָּרוֹת נַפְשׁוֹ 
\Verse{24}זֵד יָהִיר לֵץ שְׁמוֹ עוֹשֶׂה בְּעֶבְרַת זָדוֹן 
\Verse{25}תַּאֲוַת עָצֵל תְּמִיתֶנּוּ כִּי מֵאֲנוּ יָדָיו לַעֲשׂוֹת 
\Verse{26}כָּל הַיּוֹם הִתְאַוָּה תַאֲוָה וְצַדִּיק יִתֵּן וְלֹא יַחְשֹׂךְ 
\Verse{27}זֶבַח רְשָׁעִים תּוֹעֵבָה אַף כִּי בְזִמָּה יְבִיאֶנּוּ 
\Verse{28}עֵד כְּזָבִים יֹאבֵד וְאִישׁ שׁוֹמֵעַ לָנֶצַח יְדַבֵּר 
\Verse{29}הֵעֵז אִישׁ רָשָׁע בְּפָנָיו וְיָשָׁר הוּא יָכִין דְּרָכָיו 
\Verse{30}אֵין חָכְמָה וְאֵין תְּבוּנָה וְאֵין עֵצָה לְנֶגֶד יַהְוֶה \OpenSection 
\Verse{31}סוּס מוּכָן לְיוֹם מִלְחָמָה וּלְיַהְוֶה הַתְּשׁוּעָה 
\Chapter{22}
\Verse{1}נִבְחָר שֵׁם מֵעֹשֶׁר רָב מִכֶּסֶף וּמִזָּהָב חֵן טוֹב 
\Verse{2}עָשִׁיר וָרָשׁ נִפְגָּשׁוּ עֹשֵׂה כֻלָּם יַהְוֶה 
\Verse{3}עָרוּם רָאָה רָעָה וַיִּסָּתֵר וּפְתָיִים עָבְרוּ וְנֶעֱנָשׁוּ 
\Verse{4}עֵקֶב עֲנָוָה יִרְאַת יַהְוֶה עֹשֶׁר וְכָבוֹד וְחַיִּים 
\Verse{5}צִנִּים פַּחִים בְּדֶרֶךְ עִקֵּשׁ שׁוֹמֵר נַפְשׁוֹ יִרְחַק מֵהֶם 
\Verse{6}חֲנֹךְ לַנַּעַר עַל פִּי דַרְכּוֹ גַּם כִּי יַזְקִין לֹא יָסוּר מִמֶּנָּה 
\Verse{7}עָשִׁיר בְּרָשִׁים יִמְשׁוֹל וְעֶבֶד לֹוֶה לְאִישׁ מַלְוֶה 
\Verse{8}זוֹרֵעַ עַוְלָה יִקְצוֹר אָוֶן וְשֵׁבֶט עֶבְרָתוֹ יִכְלֶה 
\Verse{9}טוֹב עַיִן הוּא יְבֹרָךְ כִּי נָתַן מִלַּחְמוֹ לַדָּל 
\Verse{10}גָּרֵשׁ לֵץ וְיֵצֵא מָדוֹן וְיִשְׁבֹּת דִּין וְקָלוֹן 
\Verse{11}אֹהֵב טְהוֹר לֵב חֵן שְׂפָתָיו רֵעֵהוּ מֶלֶךְ 
\Verse{12}עֵינֵי יַהְוֶה נָצְרוּ דָעַת וַיְסַלֵּף דִּבְרֵי בֹגֵד 
\Verse{13}אָמַר עָצֵל אֲרִי בַחוּץ בְּתוֹךְ רְחֹבוֹת אֵרָצֵחַ 
\Verse{14}שׁוּחָה עֲמֻקָּה פִּי זָרוֹת זְעוּם יַהְוֶה יִפּוֹל שָׁם 
\Verse{15}אִוֶּלֶת קְשׁוּרָה בְלֶב נָעַר שֵׁבֶט מוּסָר יַרְחִיקֶנָּה מִמֶּנּוּ 
\Verse{16}עֹשֵׁק דָּל לְהַרְבּוֹת לוֹ נֹתֵן לְעָשִׁיר אַךְ לְמַחְסוֹר 
\Verse{17}הַט אָזְנְךָ וּשְׁמַע דִּבְרֵי חֲכָמִים וְלִבְּךָ תָּשִׁית לְדַעְתִּי 
\Verse{18}כִּי נָעִים כִּי תִשְׁמְרֵם בְּבִטְנֶךָ יִכֹּנוּ יַחְדָּו עַל שְׂפָתֶיךָ 
\Verse{19}לִהְיוֹת בְּיַהְוֶה מִבְטַחֶךָ הוֹדַעְתִּיךָ הַיּוֹם אַף אָתָּה 
\Verse{20}הֲלֹא כָתַבְתִּי לְךָ \App{substitution}{שְׁלֹשִׁם}{\Reading{שְׁלֹשִׁם}{SR}\PrimaryReadingSep\Reading{שלשום}{L}} בְּמֹעֵצוֹת וָדָעַת 
\Verse{21}לְהוֹדִיעֲךָ קֹשְׁטְ \App{substitution}{אוֹמֵר}{\Reading{אוֹמֵר}{SR}\PrimaryReadingSep\Reading{אִמְרֵי}{L}} אֱמֶת לְהָשִׁיב אֲמָרִים אֱמֶת לְשֹׁלְחֶיךָ \OpenSection 
\Verse{22}אַל תִּגְזָל דָּל כִּי דַל הוּא וְאַל תְּדַכֵּא עָנִי בַשָּׁעַר 
\Verse{23}כִּי יַהְוֶה יָרִיב רִיבָם וְקָבַע אֶת קֹבְעֵיהֶם נָפֶשׁ 
\Verse{24}אַל תִּתְרַע אֶת בַּעַל אָף וְאֶת אִישׁ חֵמוֹת לֹא תָבוֹא 
\Verse{25}פֶּן תֶּאֱלַף אֹרְחֹתָו וְלָקַחְתָּ מוֹקֵשׁ לְנַפְשֶׁךָ 
\Verse{26}אַל תְּהִי בְתֹקְעֵי כָף בַּעֹרְבִים מַשָּׁאוֹת 
\Verse{27}אִם אֵין לְךָ לְשַׁלֵּם לָמָּה יִקַּח מִשְׁכָּבְךָ מִתַּחְתֶּיךָ 
\Verse{28}אַל תַּסֵּג גְּבוּל עוֹלָם אֲשֶׁר עָשׂוּ אֲבוֹתֶיךָ 
\Verse{29}חָזִיתָ אִישׁ מָהִיר בִּמְלַאכְתּוֹ לִפְנֵי מְלָכִים יִתְיַצָּב בַּל יִתְיַצֵּב לִפְנֵי חֲשֻׁכִּים \OpenSection 
\Chapter{23}
\Verse{1}כִּי תֵשֵׁב לִלְחוֹם אֶת מוֹשֵׁל בִּין תָּבִין אֶת אֲשֶׁר לְפָנֶיךָ 
\Verse{2}וְשַׂמְתָּ שַׂכִּין בְּלֹעֶךָ אִם בַּעַל נֶפֶשׁ אָתָּה 
\Verse{3}אַל תִּתְאָו לְמַטְעַמּוֹתָיו וְהוּא לֶחֶם כְּזָבִים 
\Verse{4}אַל תִּיגַע לְהַעֲשִׁיר מִבִּינָתְךָ חֲדָל 
\Verse{5}הֲתָעוּף עֵינֶיךָ בּוֹ וְאֵינֶנּוּ כִּי עָשֹׂה יַעֲשֶׂה לּוֹ כְנָפַיִם כְּנֶשֶׁר \App{substitution}{יָעוּף}{\Reading{יָעוּף}{SR}\PrimaryReadingSep\Reading{ועיף}{L}} הַשָּׁמָיִם \OpenSection 
\Verse{6}אַל תִּלְחַם אֶת לֶחֶם רַע עָיִן וְאַל תִּתְאָו לְמַטְעַמֹּתָיו 
\Verse{7}כִּי כְּמוֹ \App{vocalic substantive}{שֹׁעֵר}{\Reading{שֹׁעֵר}{SR}\PrimaryReadingSep\Reading{שָׁעַר}{L}} בְּנַפְשׁוֹ כֶּן הוּא אֱכוֹל וּשְׁתֵה יֹאמַר לָךְ וְלִבּוֹ בַּל עִמָּךְ 
\Verse{8}פִּתְּךָ אָכַלְתָּ תְקִיאֶנָּה וְשִׁחַתָּ דְּבָרֶיךָ הַנְּעִימִים 
\Verse{9}בְּאָזְנֵי כְסִיל אַל תְּדַבֵּר כִּי יָבוּז לְשֵׂכֶל מִלֶּיךָ 
\Verse{10}אַל תַּסֵּג גְּבוּל עוֹלָם וּבִשְׂדֵי יְתוֹמִים אַל תָּבֹא 
\Verse{11}כִּי גֹאֲלָם חָזָק הוּא יָרִיב אֶת רִיבָם אִתָּךְ 
\Verse{12}הָבִיאָה לַמּוּסָר לִבֶּךָ וְאָזְנֶךָ לְאִמְרֵי דָעַת 
\Verse{13}אַל תִּמְנַע מִנַּעַר מוּסָר כִּי תַכֶּנּוּ בַשֵּׁבֶט לֹא יָמוּת 
\Verse{14}אַתָּה בַּשֵּׁבֶט תַּכֶּנּוּ וְנַפְשׁוֹ מִשְּׁאוֹל תַּצִּיל 
\Verse{15}בְּנִי אִם חָכַם לִבֶּךָ יִשְׂמַח לִבִּי גַם אָנִי 
\Verse{16}וְתַעְלֹזְנָה כִלְיוֹתָי בְּדַבֵּר שְׂפָתֶיךָ מֵישָׁרִים 
\Verse{17}אַל יְקַנֵּא לִבְּךָ בַּחַטָּאִים כִּי אִם בְּיִרְאַת יַהְוֶה כָּל הַיּוֹם 
\Verse{18}כִּי אִם \App{omission}{תִּשְׁמְרֶנָּה}{\Reading{תִּשְׁמְרֶנָּה}{SR}\PrimaryReadingSep\Reading{}{L}} יֵשׁ אַחֲרִית וְתִקְוָתְךָ לֹא תִכָּרֵת 
\Verse{19}שְׁמַע אַתָּה בְנִי וַחֲכָם וְאַשֵּׁר בַּדֶּרֶךְ לִבֶּךָ 
\Verse{20}אַל תְּהִי בְסֹבְאֵי יָיִן בְּזֹלֲלֵי בָשָׂר לָמוֹ 
\Verse{21}כִּי סֹבֵא וְזוֹלֵל יִוָּרֵשׁ וּקְרָעִים תַּלְבִּישׁ נוּמָה 
\Verse{22}שְׁמַע לְאָבִיךָ זֶה יְלָדֶךָ וְאַל תָּבוּז כִּי זָקְנָה אִמֶּךָ 
\Verse{23}אֱמֶת קְנֵה וְאַל תִּמְכֹּר חָכְמָה וּמוּסָר וּבִינָה 
\Verse{24}גּוֹל \App{substitution}{יָגִיל}{\Reading{יָגִיל}{SR}\PrimaryReadingSep\Reading{יגול}{L}} אֲבִי צַדִּיק יוֹלֵד חָכָם וְיִשְׂמַח בּוֹ 
\Verse{25}יִשְׂמַח אָבִיךָ וְאִמֶּךָ וְתָגֵל יוֹלַדְתֶּךָ 
\Verse{26}תְּנָה בְנִי לִבְּךָ לִי וְעֵינֶיךָ דְּרָכַי \App{substitution}{תִּצֹּרְנָה}{\Reading{תִּצֹּרְנָה}{SR}\PrimaryReadingSep\Reading{תרצנה}{L}} 
\Verse{27}כִּי שׁוּחָה עֲמֻקָּה זוֹנָה וּבְאֵר צָרָה נָכְרִיָּה 
\Verse{28}אַף הִיא כְּחֶתֶף תֶּאֱרֹב וּבוֹגְדִים בְּאָדָם תּוֹסִף 
\Verse{29}לְמִי אוֹי לְמִי אֲבוֹי לְמִי מְדוֹנִים לְמִי שִׂיחַ לְמִי פְּצָעִים חִנָּם לְמִי חַכְלִלוּת עֵינָיִם 
\Verse{30}לַמְאַחֲרִים עַל הַיָּיִן לַבָּאִים לַחְקֹר מִמְסָךְ 
\Verse{31}אַל תֵּרֶא יַיִן כִּי יִתְאַדָּם כִּי יִתֵּן \App{substitution}{בַּכּוֹס}{\Reading{בַּכּוֹס}{SR}\PrimaryReadingSep\Reading{בכיס}{L}} עֵינוֹ יִתְהַלֵּךְ בְּמֵישָׁרִים 
\Verse{32}אַחֲרִיתוֹ כְּנָחָשׁ יִשָּׁךְ וּכְצִפְעֹנִי יַפְרִשׁ 
\Verse{33}עֵינֶיךָ יִרְאוּ זָרוֹת וְלִבְּךָ יְדַבֵּר תַּהְפֻּכוֹת 
\Verse{34}וְהָיִיתָ כְּשֹׁכֵב בְּלֶב יָם וּכְשֹׁכֵב בְּרֹאשׁ חִבֵּל 
\Verse{35}הִכּוּנִי בַל חָלִיתִי הֲלָמוּנִי בַּל יָדָעְתִּי מָתַי אָקִיץ אוֹסִיף אֲבַקְשֶׁנּוּ עוֹד 
\Chapter{24}
\Verse{1}אַל תְּקַנֵּא בְּאַנְשֵׁי רָעָה וְאַל תִּתְאָו לִהְיוֹת אִתָּם 
\Verse{2}כִּי שֹׁד יֶהְגֶּה לִבָּם וְעָמָל שִׂפְתֵיהֶם תְּדַבֵּרְנָה 
\Verse{3}בְּחָכְמָה יִבָּנֶה בָּיִת וּבִתְבוּנָה יִתְכּוֹנָן 
\Verse{4}וּבְדַעַת חֲדָרִים יִמָּלְאוּ כָּל הוֹן יָקָר וְנָעִים 
\Verse{5}\App{vocalic substantive}{גָּבַר}{\Reading{גָּבַר}{SR}\PrimaryReadingSep\Reading{גֶּבֶר}{L}} חָכָם \App{substitution}{מֵעָז}{\Reading{מֵעָז}{SR}\PrimaryReadingSep\Reading{בַּעוֹז}{L}} וְאִישׁ דַּעַת \App{vocalic substantive}{מֵאַמִּץ}{\Reading{מֵאַמִּץ}{SR}\PrimaryReadingSep\Reading{מְאַמֶּץ}{L}} כֹּחַ 
\Verse{6}כִּי בְתַחְבֻּלוֹת תַּעֲשֶׂה לְּךָ מִלְחָמָה וּתְשׁוּעָה בְּרֹב יוֹעֵץ 
\Verse{7}רָאמוֹת לֶאֱוִיל חָכְמוֹת בַּשַּׁעַר לֹא יִפְתַּח פִּיהוּ 
\Verse{8}מְחַשֵּׁב לְהָרֵעַ לוֹ בַּעַל מְזִמּוֹת יִקְרָאוּ 
\Verse{9}זִמַּת אִוֶּלֶת חַטָּאת וְתוֹעֲבַת לְאָדָם לֵץ 
\Verse{10}הִתְרַפִּיתָ בְּיוֹם צָרָה צַר כֹּחֶכָה 
\Verse{11}הַצֵּל לְקֻחִים לַמָּוֶת וּמָטִים לַהֶרֶג אִם תַּחְשׂוֹךְ 
\Verse{12}כִּי תֹאמַר הֵן לֹא יָדַעְנוּ זֶה הֲלֹא תֹכֵן לִבּוֹת הוּא יָבִין וְנֹצֵר נַפְשְׁךָ הוּא יֵדָע וְהֵשִׁיב לְאָדָם כְּפָעֳלוֹ 
\Verse{13}אֱכָל בְּנִי דְבַשׁ כִּי טוֹב וְנֹפֶת מָתוֹק עַל חִכֶּךָ 
\Verse{14}כֵּן דְּעֶה חָכְמָה לְנַפְשֶׁךָ אִם מָצָאתָ וְיֵשׁ אַחֲרִית וְתִקְוָתְךָ לֹא תִכָּרֵת \OpenSection 
\Verse{15}אַל תֶּאֱרֹב רָשָׁע לִנְוֵה צַדִּיק אַל תְּשַׁדֵּד רִבְצוֹ 
\Verse{16}כִּי שֶׁבַע יִפּוֹל צַדִּיק וָקָם וּרְשָׁעִים יִכָּשְׁלוּ בְרָעָה 
\Verse{17}בִּנְפֹל \App{substitution}{אוֹיִבְךָ}{\Reading{אוֹיִבְךָ}{SR}\PrimaryReadingSep\Reading{אויביך}{L}} אַל תִּשְׂמָח וּבִכָּשְׁלוֹ אַל יָגֵל לִבֶּךָ 
\Verse{18}פֶּן יִרְאֶה יַהְוֶה וְרַע בְּעֵינָיו וְהֵשִׁיב מֵעָלָיו אַפּוֹ \OpenSection 
\Verse{19}אַל תִּתְחַר בַּמְּרֵעִים אַל תְּקַנֵּא בָּרְשָׁעִים 
\Verse{20}כִּי לֹא תִהְיֶה אַחֲרִית לָרָע נֵר רְשָׁעִים יִדְעָךְ 
\Verse{21}יְרָא אֶת יַהְוֶה בְּנִי וָמֶלֶךְ עִם שׁוֹנִים אַל תִּתְעָרָב 
\Verse{22}כִּי פִתְאֹם יָקוּם אֵידָם וּפִיד שְׁנֵיהֶם מִי יוֹדֵעַ \OpenSection 
\Verse{23}גַּם אֵלֶּה לַחֲכָמִים הַכֵּר פָּנִים בְּמִשְׁפָּט בַּל טוֹב 
\Verse{24}אֹמֵר לְרָשָׁע צַדִּיק אָתָּה יִקְּבֻהוּ עַמִּים יִזְעָמוּהוּ לְאֻמִּים 
\Verse{25}וְלַמּוֹכִיחִים יִנְעָם וַעֲלֵיהֶם תָּבוֹא בִרְכַּת טוֹב 
\Verse{26}שְׂפָתַיִם יִשָּׁק מֵשִׁיב דְּבָרִים נְכֹחִים 
\Verse{27}הָכֵן בַּחוּץ מְלַאכְתֶּךָ וְעַתְּדָהּ בַּשָּׂדֶה לָךְ אַחַר וּבָנִיתָ בֵיתֶךָ \OpenSection 
\Verse{28}אַל תְּהִי עֵד חִנָּם בְּרֵעֶךָ וַהֲפִתִּיתָ בִּשְׂפָתֶיךָ 
\Verse{29}אַל תֹּאמַר כַּאֲשֶׁר עָשָׂה לִי כֵּן אֶעֱשֶׂה לּוֹ אָשִׁיב לָאִישׁ כְּפָעֳלוֹ \OpenSection 
\Verse{30}עַל שְׂדֵה אִישׁ עָצֵל עָבַרְתִּי וְעַל כֶּרֶם אָדָם חֲסַר לֵב 
\Verse{31}וְהִנֵּה עָלָה כֻלּוֹ קִמְּשֹׂנִים כָּסּוּ פָנָיו חֲרֻלִּים וְגֶדֶר אֲבָנָיו נֶהֱרָסָה 
\Verse{32}וָאֶחֱזֶה אָנֹכִי אָשִׁית לִבִּי רָאִיתִי לָקַחְתִּי מוּסָר 
\Verse{33}מְעַט שֵׁנוֹת מְעַט תְּנוּמוֹת מְעַט חִבֻּק יָדַיִם לִשְׁכָּב 
\Verse{34}וּבָא מִתְהַלֵּךְ רֵישֶׁךָ וּמַחְסֹרֶיךָ כְּאִישׁ מָגֵן \OpenSection 
\Chapter{25}
\Verse{1}גַּם אֵלֶּה מִשְׁלֵי שְׁלֹמֹה אֲשֶׁר הֶעְתִּיקוּ אַנְשֵׁי חִזְקִיָּה מֶלֶךְ יְהוּדָה 
\Verse{2}כְּבֹד אֱלֹהִים הַסְתֵּר דָּבָר וּכְבֹד מְלָכִים חֲקֹר דָּבָר 
\Verse{3}שָׁמַיִם לָרוּם וָאָרֶץ לָעֹמֶק וְלֵב מְלָכִים אֵין חֵקֶר 
\Verse{4}הָגוֹ סִיגִים מִכָּסֶף וַיֵּצֵא לַצֹּרֵף כֶּלִי 
\Verse{5}הָגוֹ רָשָׁע לִפְנֵי מֶלֶךְ וְיִכּוֹן בַּצֶּדֶק כִּסְאוֹ 
\Verse{6}אַל תִּתְהַדַּר לִפְנֵי מֶלֶךְ וּבִמְקוֹם גְּדֹלִים אַל תַּעֲמֹד 
\Verse{7}כִּי טוֹב אֲמָר לְךָ עֲלֵה הֵנָּה מֵהַשְׁפִּילְךָ לִפְנֵי נָדִיב אֲשֶׁר רָאוּ עֵינֶיךָ 
\Verse{8}אַל תֵּצֵא לָרִב מַהֵר פֶּן מַה תַּעֲשֶׂה בְּאַחֲרִיתָהּ בְּהַכְלִים אֹתְךָ רֵעֶךָ 
\Verse{9}רִיבְךָ רִיב אֶת רֵעֶךָ וְסוֹד אַחֵר אַל תְּגָל 
\Verse{10}פֶּן יְחַסֶּדְךָ שֹׁמֵעַ וְדִבָּתְךָ לֹא תָשׁוּב 
\Verse{11}תַּפּוּחֵי זָהָב בְּמַשְׂכִּיּוֹת כָּסֶף דָּבָר דָּבֻר עַל אָפְנָיו 
\Verse{12}נֶזֶם זָהָב וַחֲלִי כָתֶם מוֹכִיחַ חָכָם עַל אֹזֶן שֹׁמָעַת 
\Verse{13}כְּצִנַּת שֶׁלֶג בְּיוֹם קָצִיר צִיר נֶאֱמָן לְשֹׁלְחָיו וְנֶפֶשׁ אֲדֹנָיו יָשִׁיב \OpenSection 
\Verse{14}נְשִׂיאִים וְרוּחַ וְגֶשֶׁם אָיִן אִישׁ מִתְהַלֵּל בְּמַתַּת שָׁקֶר 
\Verse{15}בְּאֹרֶךְ אַפַּיִם יְפֻתֶּה קָצִין וְלָשׁוֹן רַכָּה תִּשְׁבָּר גָּרֶם 
\Verse{16}דְּבַשׁ מָצָאתָ אֱכֹל דַּיֶּךָּ פֶּן תִּשְׂבָּעֶנּוּ וַהֲקֵאתוֹ 
\Verse{17}הֹקַר רַגְלְךָ מִבֵּית רֵעֶךָ פֶּן יִשְׂבָּעֲךָ וּשְׂנֵאֶךָ 
\Verse{18}\App{vocalic substantive}{מַפֵּיץ}{\Reading{מַפֵּיץ}{SR}\PrimaryReadingSep\Reading{מֵפִיץ}{L}} וְחֶרֶב וְחֵץ שָׁנוּן אִישׁ עֹנֶה בְרֵעֵהוּ עֵד שָׁקֶר 
\Verse{19}שֵׁן רֹעָה וְרֶגֶל מוּעָדֶת מִבְטָח בּוֹגֵד בְּיוֹם צָרָה 
\Verse{20}\App{addition}{}{\Reading{}{SR}\PrimaryReadingSep\Reading{מַעֲדֶה בֶּגֶד בְּיוֹם קָרָה}{L}} חֹמֶץ עַל נָתֶר וְשָׁר בַּשִּׁרִים עַל לֶב רָע \OpenSection 
\Verse{21}אִם רָעֵב שֹׂנַאֲךָ הַאֲכִלֵהוּ לָחֶם וְאִם צָמֵא הַשְׁקֵהוּ מָיִם 
\Verse{22}כִּי גֶחָלִים אַתָּה חֹתֶה עַל רֹאשׁוֹ וְיַהְוֶה יְשַׁלֶּם לָךְ 
\Verse{23}רוּחַ צָפוֹן תְּחוֹלֵל גָּשֶׁם וּפָנִים נִזְעָמִים לְשׁוֹן סָתֶר 
\Verse{24}טוֹב שֶׁבֶת עַל פִּנַּת גָּג מֵאֵשֶׁת מְדוֹנִים וּבֵית חָבֶר 
\Verse{25}מַיִם קָרִים עַל נֶפֶשׁ עֲיֵפָה וּשְׁמוּעָה טוֹבָה מֵאֶרֶץ מֶרְחָק 
\Verse{26}מַעְיָן נִרְפָּשׂ וּמָקוֹר מָשְׁחָת צַדִּיק מָט לִפְנֵי רָשָׁע 
\Verse{27}אָכֹל דְּבַשׁ הַרְבּוֹת לֹא טוֹב \App{substitution}{וְהֹקֵר}{\Reading{וְהֹקֵר}{SR}\PrimaryReadingSep\Reading{וְחֵקֶר}{L}} \App{substitution}{דְּבָרִם}{\Reading{דְּבָרִם}{SR}\PrimaryReadingSep\Reading{כְּבֹדָם}{L}} כָּבוֹד 
\Verse{28}עִיר פְּרוּצָה אֵין חוֹמָה אִישׁ אֲשֶׁר אֵין מַעְצָר לְרוּחוֹ 
\Chapter{26}
\Verse{1}כַּשֶּׁלֶג בַּקַּיִץ וְכַמָּטָר בַּקָּצִיר כֵּן לֹא נָאוֶה לִכְסִיל כָּבוֹד 
\Verse{2}כַּצִּפּוֹר לָנוּד כַּדְּרוֹר לָעוּף כֵּן קִלְלַת חִנָּם לֹא תָבֹא 
\Verse{3}שׁוֹט לַסּוּס מֶתֶג לַחֲמוֹר וְשֵׁבֶט לְגֵו כְּסִילִים 
\Verse{4}אַל תַּעַן כְּסִיל כְּאִוַּלְתּוֹ פֶּן תִּשְׁוֶה לּוֹ גַם אָתָּה 
\Verse{5}עֲנֵה כְסִיל כְּאִוַּלְתּוֹ פֶּן יִהְיֶה חָכָם בְּעֵינָיו 
\Verse{6}מְקַצֶּה רַגְלַיִם חָמָס שֹׁתֶה שֹׁלֵחַ דְּבָרִים בְּיַד כְּסִיל 
\Verse{7}דַּלְיוּ שֹׁקַיִם מִפִּסֵּחַ וּמָשָׁל בְּפִי כְסִילִים 
\Verse{8}כִּצְרוֹר אֶבֶן בְּמַרְגֵּמָה כֵּן נוֹתֵן לִכְסִיל כָּבוֹד 
\Verse{9}חוֹחַ עָלָה בְיַד שִׁכּוֹר וּמָשָׁל בְּפִי כְסִילִים 
\Verse{10}רַב \App{substitution}{מְחוֹלָל כֹּל בְּשַׂר}{\Reading{מְחוֹלָל כֹּל בְּשַׂר}{SR}\PrimaryReadingSep\Reading{מְחוֹלֵל כֹּל וְשֹׂכֵר}{L}} כְּסִיל \App{substitution}{וְשִׁכֹּר עֹבֵר יָם}{\Reading{וְשִׁכֹּר עֹבֵר יָם}{SR}\PrimaryReadingSep\Reading{וְשֹׂכֵר עֹבְרִים}{L}} 
\Verse{11}כְּכֶלֶב שָׁב עַל קֵאוֹ כְּסִיל שׁוֹנֶה בְאִוַּלְתּוֹ 
\Verse{12}רָאִיתָ אִישׁ חָכָם בְּעֵינָיו תִּקְוָה לִכְסִיל מִמֶּנּוּ 
\Verse{13}אָמַר עָצֵל שַׁחַל בַּדָּרֶךְ אֲרִי בֵּין הָרְחֹבוֹת 
\Verse{14}הַדֶּלֶת תִּסּוֹב עַל צִירָהּ וְעָצֵל עַל מִטָּתוֹ 
\Verse{15}טָמַן עָצֵל יָדוֹ בַּצַּלָּחַת נִלְאָה לַהֲשִׁיבָהּ אֶל פִּיו 
\Verse{16}חָכָם עָצֵל בְּעֵינָיו מִשִּׁבְעָה מְשִׁיבֵי טָעַם 
\Verse{17}מַחֲזִיק בְּאָזְנֵי כָלֶב עֹבֵר מִתְעַבֵּר עַל רִיב לֹּא לוֹ 
\Verse{18}כְּמִתְלַהְלֵהַּ הַיֹּרֶה זִקִּים חִצִּים וָמָוֶת 
\Verse{19}כֵּן אִישׁ רִמָּה אֶת רֵעֵהוּ וְאָמַר הֲלֹא מְשַׂחֵק אָנִי 
\Verse{20}בְּאֶפֶס עֵצִים תִּכְבֶּה אֵשׁ וּבְאֵין נִרְגָּן יִשְׁתֹּק מָדוֹן 
\Verse{21}פֶּחָם לְגֶחָלִים וְעֵצִים לְאֵשׁ וְאִישׁ מְדוֹנִים לְחַרְחַר רִיב \OpenSection 
\Verse{22}דִּבְרֵי נִרְגָּן כְּמִתְלַהֲמִים וְהֵם יָרְדוּ חַדְרֵי בָטֶן 
\Verse{23}כֶּסֶף סִיגִים מְצֻפֶּה עַל חָרֶשׂ שְׂפָתַיִם דֹּלְקִים וְלֶב רָע 
\Verse{24}בִּשְׂפָתָו יִנָּכֵר שׂוֹנֵא וּבְקִרְבּוֹ יָשִׁית מִרְמָה 
\Verse{25}כִּי יְחַנֵּן קוֹלוֹ אַל תַּאֲמֶן בּוֹ כִּי שֶׁבַע תּוֹעֵבוֹת בְּלִבּוֹ 
\Verse{26}תִּכַּסֶּה שִׂנְאָה בְּמַשָּׁאוֹן תִּגָּלֶה רָעָתוֹ בְקָהָל 
\Verse{27}כֹּרֶה שַּׁחַת בָּהּ יִפּוֹל וְגֹלֵל אֶבֶן אֵלָיו תָּשׁוּב 
\Verse{28}לְשׁוֹן שֶׁקֶר יִשְׂנָא דַכָּיו וּפֶה חָלָק יַעֲשֶׂה מִדְחֶה 
\Chapter{27}
\Verse{1}אַל תִּתְהַלֵּל בְּיוֹם מָחָר כִּי לֹא תֵדַע מַה יֵּלֶד יוֹם 
\Verse{2}יְהַלֶּלְךָ זָר וְלֹא פִיךָ נָכְרִי וְאַל שְׂפָתֶיךָ 
\Verse{3}כֹּבֶד אֶבֶן וְנֵטֶל הַחוֹל וְכַעַס אֱוִיל כָּבֵד מִשְּׁנֵיהֶם 
\Verse{4}אַכְזְרִיּוּת חֵמָה וְשֶׁטֶף אָף וּמִי יַעֲמֹד לִפְנֵי קִנְאָה 
\Verse{5}טוֹבָה תּוֹכַחַת מְגֻלָּה מֵאַהֲבָה מְסֻתָּרֶת 
\Verse{6}נֶאֱמָנִים פִּצְעֵי אוֹהֵב וְנַעְתָּרוֹת נְשִׁיקוֹת שׂוֹנֵא 
\Verse{7}נֶפֶשׁ שְׂבֵעָה תָּבוּס נֹפֶת וְנֶפֶשׁ רְעֵבָה כָּל מַר מָתוֹק 
\Verse{8}כְּצִפּוֹר נוֹדֶדֶת מִן קִנָּהּ כֵּן אִישׁ נוֹדֵד מִמְּקוֹמוֹ 
\Verse{9}שֶׁמֶן וּקְטֹרֶת יְשַׂמַּח לֵב \App{substitution}{וּמִתְקָרְעָה מֵעַצֶּבֶת}{\Reading{וּמִתְקָרְעָה מֵעַצֶּבֶת}{SR}\PrimaryReadingSep\Reading{וּמֶתֶק רֵעֵהוּ מֵעֲצַת}{L}} נָפֶשׁ 
\Verse{10}רֵעֲךָ וְרֵעֶה אָבִיךָ אַל תַּעֲזֹב וּבֵית אָחִיךָ אַל תָּבוֹא בְּיוֹם אֵידֶךָ טוֹב שָׁכֵן קָרוֹב מֵאָח רָחוֹק 
\Verse{11}חֲכַם בְּנִי וְשַׂמַּח לִבִּי וְאָשִׁיבָה חֹרְפִי דָבָר 
\Verse{12}עָרוּם רָאָה רָעָה נִסְתָּר פְּתָאיִם עָבְרוּ נֶעֱנָשׁוּ 
\Verse{13}קַח בִּגְדוֹ כִּי עָרַב זָר וּבְעַד \App{substitution}{נָכְרִים}{\Reading{נָכְרִים}{SR}\PrimaryReadingSep\Reading{נָכְרִיָּה}{L}} חַבְלֵהוּ 
\Verse{14}מְבָרֵךְ רֵעֵהוּ בְּקוֹל גָּדוֹל בַּבֹּקֶר הַשְׁכֵּים קְלָלָה תֵּחָשֶׁב לוֹ 
\Verse{15}דֶּלֶף טוֹרֵד בְּיוֹם סַגְרִיר וְאֵשֶׁת מְדוֹנִים נִשְׁתָּוָה 
\Verse{16}\App{addition}{}{\Reading{}{SR}\PrimaryReadingSep\Reading{צֹפְנֶיהָ}{L}} \App{vocalic substantive}{צָפֹן}{\Reading{צָפֹן}{SR}\PrimaryReadingSep\Reading{צָפַן}{L}} רוּחַ וְשֶׁמֶן יְמִינוֹ יִקְרָא 
\Verse{17}בַּרְזֶל בְּבַרְזֶל יָחַד וְאִישׁ יַחַד פְּנֵי רֵעֵהוּ 
\Verse{18}נֹצֵר תְּאֵנָה יֹאכַל פִּרְיָהּ וְשֹׁמֵר אֲדֹנָיו יְכֻבָּד 
\Verse{19}כַּמַּיִם הַפָּנִים לַפָּנִים כֵּן לֵב הָאָדָם לָאָדָם 
\Verse{20}שְׁאוֹל וַאֲבַדֹּה לֹא תִשְׂבַּעְנָה וְעֵינֵי הָאָדָם לֹא תִשְׂבַּעְנָה 
\Verse{21}מַצְרֵף לַכֶּסֶף וְכוּר לַזָּהָב וְאִישׁ לְפִי מַהֲלָלוֹ 
\Verse{22}אִם תִּכְתּוֹשׁ אֶת הָאֱוִיל בַּמַּכְתֵּשׁ בְּתוֹךְ הָרִיפוֹת בַּעֱלִי לֹא תָסוּר מֵעָלָיו אִוַּלְתּוֹ \OpenSection 
\Verse{23}יָדֹעַ תֵּדַע פְּנֵי צֹאנֶךָ שִׁית לִבְּךָ לַעֲדָרִים 
\Verse{24}כִּי לֹא לְעוֹלָם חֹסֶן וְאִם נֵזֶר לְדוֹר דּוֹר 
\Verse{25}גָּלָה חָצִיר וְנִרְאָה דֶשֶׁא וְנֶאֶסְפוּ עִשְּׂבוֹת הָרִים 
\Verse{26}כְּבָשִׂים לִלְבוּשֶׁךָ וּמְחִיר שָׂדֶה עַתּוּדִים 
\Verse{27}וְדֵי חֲלֵב עִזִּים לְלַחְמְךָ לְלֶחֶם בֵּיתֶךָ וְחַיִּים לְנַעֲרוֹתֶיךָ 
\Chapter{28}
\Verse{1}\App{substitution}{נָס}{\Reading{נָס}{SR}\PrimaryReadingSep\Reading{נָסוּ}{L}} וְאֵין רֹדֵף רָשָׁע וְצַדִּיקִים כִּכְפִיר יִבְטָח 
\Verse{2}בְּפֶשַׁע אֶרֶץ רַבִּים שָׂרֶיהָ וּבְאָדָם מֵבִין \App{vocalic substantive}{יָדֹעַ}{\Reading{יָדֹעַ}{SR}\PrimaryReadingSep\Reading{יֹדֵעַ}{L}} כֵּן יַאֲרִיךְ 
\Verse{3}גֶּבֶר רָשׁ וְעֹשֵׁק דַּלִּים מָטָר סֹחֵף וְאֵין לָחֶם 
\Verse{4}עֹזְבֵי תוֹרָה יְהַלְלוּ רָשָׁע וְשֹׁמְרֵי תוֹרָה יִתְגָּרוּ בָם \OpenSection 
\Verse{5}אַנְשֵׁי רָע לֹא יָבִינוּ מִשְׁפָּט וּמְבַקְשֵׁי יַהְוֶה יָבִינוּ כֹל 
\Verse{6}טוֹב רָשׁ הוֹלֵךְ בְּתֻמּוֹ מֵעִקֵּשׁ דְּרָכַיִם וְהוּא עָשִׁיר 
\Verse{7}נוֹצֵר תּוֹרָה בֵּן מֵבִין וְרֹעֶה זוֹלְלִים יַכְלִים אָבִיו 
\Verse{8}מַרְבֶּה הוֹנוֹ בְּנֶשֶׁךְ וּבְתַרְבִּית לְחוֹנֵן דַּלִּים יִקְבְּצֶנּוּ 
\Verse{9}מֵסִיר אָזְנוֹ מִשְּׁמֹעַ תּוֹרָה גַּם תְּפִלָּתוֹ תּוֹעֵבָה 
\Verse{10}מַשְׁגֶּה יְשָׁרִים בְּדֶרֶךְ רָע בִּשְׁחוּתוֹ הוּא יִפּוֹל וּתְמִימִים יִנְחֲלוּ טוֹב \OpenSection 
\Verse{11}חָכָם בְּעֵינָיו אִישׁ עָשִׁיר וְדַל מֵבִין יַחְקְרֶנּוּ 
\Verse{12}בַּעֲלֹץ צַדִּיקִים רַבָּה תִפְאָרֶת וּבְקוּם רְשָׁעִים יְחֻפַּשׂ אָדָם 
\Verse{13}מְכַסֶּה פְשָׁעָיו לֹא יַצְלִיחַ וּמוֹדֶה וְעֹזֵב יְרֻחָם 
\Verse{14}אַשְׁרֵי אָדָם מְפַחֵד תָּמִיד וּמַקְשֶׁה לִבּוֹ יִפּוֹל בְּרָעָה 
\Verse{15}אֲרִי נֹהֵם וְדֹב שׁוֹקֵק מוֹשֵׁל רָשָׁע עַל עַם דָּל 
\Verse{16}נָגִיד חֲסַר תְּבוּנוֹת וְרַב מַעֲשַׁקּוֹת \App{substitution}{שֹׂנֵא}{\Reading{שֹׂנֵא}{SR}\PrimaryReadingSep\Reading{שנאי}{L}} בֶצַע יַאֲרִיךְ יָמִים \OpenSection 
\Verse{17}אָדָם עָשֻׁק בְּדַם נָפֶשׁ עַד בּוֹר יָנוּס אַל יִתְמְכוּ בוֹ 
\Verse{18}הוֹלֵךְ תָּמִים יִוָּשֵׁעַ וְנֶעְקַשׁ דְּרָכַיִם יִפּוֹל בְּאֶחָת 
\Verse{19}עֹבֵד אַדְמָתוֹ יִשְׂבַּע לָחֶם וּמְרַדֵּף רֵיקִים יִשְׂבַּע רִישׁ 
\Verse{20}אִישׁ אֱמוּנוֹת רַב בְּרָכוֹת וְאָץ לְהַעֲשִׁיר לֹא יִנָּקֶה 
\Verse{21}הַכֵּר פָּנִים לֹא טוֹב וְעַל פַּת לֶחֶם יִפְשַׁע גָּבֶר 
\Verse{22}נִבֳהָל לַהוֹן אִישׁ רַע עָיִן וְלֹא יֵדַע כִּי חֶסֶר יְבֹאֶנּוּ 
\Verse{23}מוֹכִיחַ אָדָם אַחֲרַי חֵן יִמְצָא מִמַּחֲלִיק לָשׁוֹן 
\Verse{24}גּוֹזֵל אָבִיו וְאִמּוֹ וְאֹמֵר אֵין פָּשַׁע חָבֵר הוּא לְאִישׁ מַשְׁחִית 
\Verse{25}רְחַב נֶפֶשׁ יְגָרֶה מָדוֹן וּבֹטֵחַ עַל יַהְוֶה יְדֻשָּׁן 
\Verse{26}בּוֹטֵחַ בְּלִבּוֹ הוּא כְסִיל וְהוֹלֵךְ בְּחָכְמָה הוּא יִמָּלֵט 
\Verse{27}נוֹתֵן לָרָשׁ אֵין מַחְסוֹר וּמַעְלִים עֵינָיו רַב מְאֵרוֹת 
\Verse{28}בְּקוּם רְשָׁעִים יִסָּתֵר אָדָם וּבְאָבְדָם יִרְבּוּ צַדִּיקִים 
\Chapter{29}
\Verse{1}אִישׁ תּוֹכָחוֹת מַקְשֶׁה עֹרֶף פֶּתַע יִשָּׁבֵר וְאֵין מַרְפֵּא 
\Verse{2}בִּרְבוֹת צַדִּיקִים יִשְׂמַח הָעָם וּבִמְשֹׁל רָשָׁע יֵאָנַח עָם 
\Verse{3}אִישׁ אֹהֵב חָכְמָה יְשַׂמַּח אָבִיו וְרֹעֶה זוֹנוֹת יְאַבֶּד הוֹן 
\Verse{4}מֶלֶךְ בְּמִשְׁפָּט יַעֲמִיד אָרֶץ וְאִישׁ \App{substitution}{תַּרְמִית}{\Reading{תַּרְמִית}{SR}\PrimaryReadingSep\Reading{תְּרוּמוֹת}{L}} יֶהֶרְסֶנָּה 
\Verse{5}גֶּבֶר מַחֲלִיק עַל רֵעֵהוּ רֶשֶׁת פּוֹרֵשׂ עַל פְּעָמָיו 
\Verse{6}בְּפֶשַׁע אִישׁ רָע מוֹקֵשׁ וְצַדִּיק יָרוּן וְשָׂמֵחַ 
\Verse{7}יֹדֵעַ צַדִּיק דִּין דַּלִּים רָשָׁע לֹא יָבִין דָּעַת 
\Verse{8}אַנְשֵׁי לָצוֹן יָפִיחוּ קִרְיָה וַחֲכָמִים יָשִׁיבוּ אָף 
\Verse{9}אִישׁ חָכָם נִשְׁפָּט אֶת אִישׁ אֱוִיל וְרָגַז וְשָׂחַק וְאֵין נָחַת 
\Verse{10}אַנְשֵׁי דָמִים יִשְׂנְאוּ תָם וִישָׁרִים יְבַקְשׁוּ נַפְשׁוֹ 
\Verse{11}כָּל רוּחוֹ יוֹצִיא כְסִיל וְחָכָם בְּאָחוֹר יְשַׁבְּחֶנָּה 
\Verse{12}מֹשֵׁל מַקְשִׁיב עַל דְּבַר שָׁקֶר כָּל מְשָׁרְתָיו רְשָׁעִים 
\Verse{13}רָשׁ וְאִישׁ תְּכָכִים נִפְגָּשׁוּ מֵאִיר עֵינֵי שְׁנֵיהֶם יַהְוֶה 
\Verse{14}מֶלֶךְ שׁוֹפֵט בֶּאֱמֶת דַּלִּים כִּסְאוֹ לָעַד יִכּוֹן 
\Verse{15}שֵׁבֶט וְתוֹכַחַת יִתֵּן חָכְמָה וְנַעַר מְשֻׁלָּח מֵבִישׁ אִמּוֹ 
\Verse{16}בִּרְבוֹת רְשָׁעִים יִרְבֶּה פָּשַׁע וְצַדִּיקִים בְּמַפַּלְתָּם יִרְאוּ 
\Verse{17}יַסֵּר בִּנְךָ וִינִיחֶךָ וְיִתֵּן מַעֲדַנִּים לְנַפְשֶׁךָ \OpenSection 
\Verse{18}בְּאֵין חָזוֹן יִפָּרַע עָם וְשֹׁמֵר תּוֹרָה אַשְׁרֵהוּ 
\Verse{19}בִּדְבָרִים לֹא יִוָּסֶר עָבֶד כִּי יָבִין וְאֵין מַעֲנֶה 
\Verse{20}חָזִיתָ אִישׁ אָץ בִּדְבָרָיו תִּקְוָה לִכְסִיל מִמֶּנּוּ 
\Verse{21}מְפַנֵּק מִנֹּעַר עַבְדּוֹ וְאַחֲרִיתוֹ יִהְיֶה מָנוֹן 
\Verse{22}אִישׁ אַף יְגָרֶה מָדוֹן וּבַעַל חֵמָה רַב פָּשַׁע 
\Verse{23}גַּאֲוַת אָדָם תַּשְׁפִּילֶנּוּ וּשְׁפַל רוּחַ יִתְמֹךְ כָּבוֹד 
\Verse{24}חוֹלֵק עִם גַּנָּב שׂוֹנֵא נַפְשׁוֹ אָלָה יִשְׁמַע וְלֹא יַגִּיד 
\Verse{25}חֶרְדַּת אָדָם יִתֵּן מוֹקֵשׁ וּבוֹטֵחַ בְּיַהְוֶה יְשֻׂגָּב 
\Verse{26}רַבִּים מְבַקְשִׁים פְּנֵי מוֹשֵׁל וּמִיַּהְוֶה מִשְׁפַּט אִישׁ 
\Verse{27}תּוֹעֲבַת צַדִּיקִים אִישׁ עָוֶל וְתוֹעֲבַת רָשָׁע יְשַׁר דָּרֶךְ \OpenSection 
\Chapter{30}
\Verse{1}דִּבְרֵי אָגוּר בִּן יָקֶה הַמַּשָּׂא נְאֻם הַגֶּבֶר \App{substitution}{לָאִיתִי אֵל לָאִיתִי אֵל וָאֵכֶל}{\Reading{לָאִיתִי אֵל לָאִיתִי אֵל וָאֵכֶל}{SR}\PrimaryReadingSep\Reading{לְאִיתִיאֵל לְאִיתִיאֵל וְאֻכָל}{L}} 
\Verse{2}כִּי בַעַר אָנֹכִי מֵאִישׁ וְלֹא בִינַת אָדָם לִי 
\Verse{3}וְלֹא לָמַדְתִּי חָכְמָה וְדַעַת קְדֹשִׁים אֵדָע 
\Verse{4}מִי עָלָה שָׁמַיִם וַיֵּרַד מִי אָסַף רוּחַ בְּחָפְנָיו מִי צָרַר מַיִם בַּשִּׂמְלָה מִי הֵקִים כָּל אַפְסֵי אָרֶץ מַה שְּׁמוֹ וּמַה שֶּׁם בְּנוֹ כִּי תֵדָע 
\Verse{5}כָּל אִמְרַת אֱלוֹהַּ צְרוּפָה מָגֵן הוּא לַחֹסִים בּוֹ 
\Verse{6}אַל תּוֹסְףְּ עַל דְּבָרָיו פֶּן יוֹכִיחַ בְּךָ וְנִכְזָבְתָּ \OpenSection 
\Verse{7}שְׁתַּיִם שָׁאַלְתִּי מֵאִתָּךְ אַל תִּמְנַע מִמֶּנִּי בְּטֶרֶם אָמוּת 
\Verse{8}שָׁוְא וּדְבַר כָּזָב הַרְחֵק מִמֶּנִּי רֵאשׁ וָעֹשֶׁר אַל תִּתֶּן לִי הַטְרִיפֵנִי לֶחֶם חֻקִּי 
\Verse{9}פֶּן אֶשְׂבַּע וְכִחַשְׁתִּי וְאָמַרְתִּי מִי יַהְוֶה וּפֶן אִוָּרֵשׁ וְגָנַבְתִּי וְתָפַשְׂתִּי שֵׁם אֱלֹהָי \OpenSection 
\Verse{10}אַל תַּלְשֵׁן עֶבֶד אֶל אֲדֹנָו פֶּן יְקַלֶּלְךָ וְאָשָׁמְתָּ 
\Verse{11}דּוֹר אָבִיו יְקַלֵּל וְאֶת אִמּוֹ לֹא יְבָרֵךְ 
\Verse{12}דּוֹר טָהוֹר בְּעֵינָיו וּמִצֹּאָתוֹ לֹא רֻחָץ 
\Verse{13}דּוֹר מָה רָמוּ עֵינָיו וְעַפְעַפָּיו יִנָּשֵׂאוּ 
\Verse{14}דּוֹר חֲרָבוֹת שִׁנָּיו וּמַאֲכָלוֹת מְתַלְּעֹתָיו לֶאֱכֹל עֲנִיִּים מֵאֶרֶץ וְאֶבְיוֹנִים מֵאָדָם \OpenSection 
\Verse{15}לַעֲלוּקָה שְׁתֵּי בָנוֹת הַב הַב שָׁלוֹשׁ הֵנָּה לֹא תִשְׂבַּעְנָה אַרְבַּע לֹא אָמְרוּ הוֹן 
\Verse{16}שְׁאוֹל וְעֹצֶר רָחַם אֶרֶץ לֹא שָׂבְעָה מַּיִם וְאֵשׁ לֹא אָמְרָה הוֹן 
\Verse{17}עַיִן תִּלְעַג לְאָב וְתָבֻז \App{substitution}{לַהֲקַת}{\Reading{לַהֲקַת}{SR}\PrimaryReadingSep\Reading{לִיקֲּהַת}{L}} אֵם יִקְּרוּהָ עֹרְבֵי נַחַל וְיֹאכְלוּהָ בְנֵי נָשֶׁר \OpenSection 
\Verse{18}שְׁלֹשָׁה הֵמָּה נִפְלְאוּ מִמֶּנִּי וְאַרְבַּע לֹא יְדַעְתִּים 
\Verse{19}דֶּרֶךְ הַנֶּשֶׁר בַּשָּׁמַיִם דֶּרֶךְ נָחָשׁ עֲלֵי צוּר דֶּרֶךְ אֳנִיָּה בְלֶב יָם וְדֶרֶךְ גֶּבֶר בְּעַלְמָה 
\Verse{20}כֵּן דֶּרֶךְ אִשָּׁה מְנָאָפֶת אָכְלָה וּמָחֲתָה פִיהָ וְאָמְרָה לֹא פָעַלְתִּי אָוֶן \OpenSection 
\Verse{21}תַּחַת שָׁלוֹשׁ רָגְזָה אֶרֶץ וְתַחַת אַרְבַּע לֹא תוּכַל שְׂאֵת 
\Verse{22}תַּחַת עֶבֶד כִּי יִמְלוֹךְ וְנָבָל כִּי יִשְׂבַּע לָחֶם 
\Verse{23}תַּחַת שְׂנוּאָה כִּי תִבָּעֵל וְשִׁפְחָה כִּי תִירַשׁ גְּבִרְתָּהּ \OpenSection 
\Verse{24}אַרְבָּעָה הֵם קְטַנֵּי אָרֶץ וְהֵמָּה חֲכָמִים מְחֻכָּמִים 
\Verse{25}הַנְּמָלִים עַם לֹא עָז וַיָּכִינוּ בַקַּיִץ לַחְמָם 
\Verse{26}שְׁפַנִּים עַם לֹא עָצוּם וַיָּשִׂימוּ בַסֶּלַע בֵּיתָם 
\Verse{27}מֶלֶךְ אֵין לָאַרְבֶּה וַיֵּצֵא חֹצֵץ כֻּלּוֹ 
\Verse{28}שְׂמָמִית בְּיָדַיִם תְּתַפֵּשׂ וְהִיא בְּהֵיכְלֵי מֶלֶךְ \OpenSection 
\Verse{29}שְׁלֹשָׁה הֵמָּה מֵיטִיבֵי צָעַד וְאַרְבָּעָה מֵיטִבֵי לָכֶת 
\Verse{30}לַיִשׁ גִּבּוֹר בַּבְּהֵמָה וְלֹא יָשׁוּב מִפְּנֵי כֹל 
\Verse{31}זַרְזִיר מָתְנַיִם אוֹ תָיִשׁ וּמֶלֶךְ \App{substitution}{קָם אֶל}{\Reading{קָם אֶל}{SR}\PrimaryReadingSep\Reading{אַלְקוּם}{L}} עִמּוֹ 
\Verse{32}אִם נָבַלְתָּ בְהִתְנַשֵּׂא וְאִם זַמּוֹתָ יָד לְפֶה 
\Verse{33}כִּי מִיץ חָלָב יוֹצִיא חֶמְאָה וּמִיץ אַף יוֹצִיא דָם וּמִיץ אַפַּיִם יוֹצִיא רִיב \OpenSection 
\Chapter{31}
\Verse{1}דִּבְרֵי לְמוּאֵל מֶלֶךְ מַשָּׂא אֲשֶׁר יִסְּרַתּוּ אִמּוֹ 
\Verse{2}מַה בְּרִי וּמַה בַּר בִּטְנִי וּמֶה בַּר נְדָרָי 
\Verse{3}אַל תִּתֵּן לַנָּשִׁים חֵילֶךָ וּדְרָכֶיךָ לַמְחוֹת מְלָכִין 
\Verse{4}אַל לַמְלָכִים לְמוֹאֵל אַל לַמְלָכִים שְׁתוֹ יָיִן וּלְרוֹזְנִים \App{substitution}{אִי}{\Reading{אִי}{SR}\PrimaryReadingSep\Reading{או}{L}} שֵׁכָר 
\Verse{5}פֶּן יִשְׁתֶּה וְיִשְׁכַּח מְחֻקָּק וִישַׁנֶּה דִּין כָּל בְּנֵי עֹנִי 
\Verse{6}תְּנוּ שֵׁכָר לְאוֹבֵד וְיַיִן לְמָרֵי נָפֶשׁ 
\Verse{7}יִשְׁתֶּה וְיִשְׁכַּח רִישׁוֹ וַעֲמָלוֹ לֹא יִזְכָּר עוֹד \OpenSection 
\Verse{8}פְּתַח פִּיךָ לְאִלֵּם אֶל דִּין כָּל בְּנֵי חֲלוֹף 
\Verse{9}פְּתַח פִּיךָ שְׁפָט צֶדֶק וְדִין עָנִי וְאֶבְיוֹן \OpenSection 
\Verse{10}אֵשֶׁת חַיִל מִי יִמְצָא וְרָחֹק מִפְּנִינִים מִכְרָהּ 
\Verse{11}בָּטַח בָּהּ לֵב בַּעְלָהּ וְשָׁלָל לֹא יֶחְסָר 
\Verse{12}גְּמָלַתְהוּ טוֹב וְלֹא רָע כֹּל יְמֵי חַיֶּיהָ 
\Verse{13}דָּרְשָׁה צֶמֶר וּפִשְׁתִּים וַתַּעַשׂ בְּחֵפֶץ כַּפֶּיהָ 
\Verse{14}הָיְתָה כָּאֳנִיּוֹת סוֹחֵר מִמֶּרְחָק תָּבִיא לַחְמָהּ 
\Verse{15}וַתָּקָם בְּעוֹד לַיְלָה וַתִּתֵּן טֶרֶף לְבֵיתָהּ וְחֹק לְנַעֲרֹתֶיהָ 
\Verse{16}זָמְמָה שָׂדֶה וַתִּקָּחֵהוּ מִפְּרִי כַפֶּיהָ \App{substitution}{נָטְעָה}{\Reading{נָטְעָה}{SR}\PrimaryReadingSep\Reading{נטע}{L}} כָּרֶם 
\Verse{17}חָגְרָה בְעוֹז מָתְנֶיהָ וַתְּאַמֵּץ זְרוֹעֹתֶיהָ 
\Verse{18}טָעֲמָה כִּי טוֹב סַחְרָהּ לֹא יִכְבֶּה בַלַּיִל נֵרָהּ 
\Verse{19}יָדֶיהָ שִׁלְּחָה בַכִּישׁוֹר וְכַפֶּיהָ תָּמְכוּ פָלֶךְ 
\Verse{20}כַּפָּהּ פָּרְשָׂה לֶעָנִי וְיָדֶיהָ שִׁלְּחָה לָאֶבְיוֹן 
\Verse{21}לֹא תִירָא לְבֵיתָהּ מִשָּׁלֶג כִּי כָל בֵּיתָהּ לָבֻשׁ \App{vocalic substantive}{שְׁנָיִם}{\Reading{שְׁנָיִם}{SR}\PrimaryReadingSep\Reading{שָׁנִים}{L}} 
\Verse{22}מַרְבַדִּים עָשְׂתָה לָּהּ שֵׁשׁ וְאַרְגָּמָן לְבוּשָׁהּ 
\Verse{23}נוֹדָע בַּשְּׁעָרִים בַּעְלָהּ בְּשִׁבְתּוֹ עִם זִקְנֵי אָרֶץ 
\Verse{24}סָדִין עָשְׂתָה וַתִּמְכֹּר וַחֲגוֹר נָתְנָה לַכְּנַעֲנִי 
\Verse{25}עֹז וְהָדָר לְבוּשָׁהּ וַתִּשְׂחַק לְיוֹם אַחֲרוֹן 
\Verse{26}פִּיהָ פָּתְחָה בְחָכְמָה וְתוֹרַת חֶסֶד עַל לְשׁוֹנָהּ 
\Verse{27}צוֹפִיָּה הֲלִיכוֹת בֵּיתָהּ וְלֶחֶם עַצְלוּת לֹא תֹאכֵל 
\Verse{28}קָמוּ בָנֶיהָ וַיְאַשְּׁרוּהָ בַּעְלָהּ וַיְהַלְלָהּ 
\Verse{29}רַבּוֹת בָּנוֹת עָשׂוּ חָיִל וְאַתְּ עָלִית עַל כֻּלָּנָה 
\Verse{30}שֶׁקֶר הַחֵן וְהֶבֶל הַיֹּפִי אִשָּׁה יִרְאַת יַהְוֶה הִיא תִתְהַלָּל 
\Verse{31}\App{vocalic substantive}{תַּנּוּ}{\Reading{תַּנּוּ}{SR}\PrimaryReadingSep\Reading{תְּנוּ}{L}} לָהּ מִפְּרִי יָדֶיהָ וִיהַלְלוּהָ בַשְּׁעָרִים מַעֲשֶׂיהָ
\page[no]
\stoppagecolumns
\stopBook
%\stopbodymatter
\stoptext
\stopcomponent