\environment ../sty/sr-style
\startcomponent
\product ../main/main
\starttext
%\startbodymatter %uncomment to trigger appropriate conditional formatting for standalone document
\startBook[title={תהלים}]
\startpagecolumns[hebrew]
\Chapter{1}
\Verse{1}אַשְׁרֵי הָאִישׁ אֲשֶׁר לֹא הָלַךְ בַּעֲצַת רְשָׁעִים וּבְדֶרֶךְ חַטָּאִים לֹא עָמָד וּבְמוֹשַׁב לֵצִים לֹא יָשָׁב 
\Verse{2}כִּי אִם בְּתוֹרַת יַהְוֶה חֶפְצוֹ וּבְתוֹרָתוֹ יֶהְגֶּה יוֹמָם וָלָיְלָה 
\Verse{3}וְהָיָה כְּעֵץ שָׁתוּל עַל פַּלְגֵי מָיִם אֲשֶׁר פִּרְיוֹ יִתֵּן בְּעִתּוֹ וְעָלֵהוּ לֹא יִבּוֹל וְכֹל אֲשֶׁר יַעֲשֶׂה יַצְלִיחַ 
\Verse{4}לֹא כֵן הָרְשָׁעִים כִּי אִם כַּמֹּץ אֲשֶׁר תִּדְּפֶנּוּ רוּחַ 
\Verse{5}עַל כֵּן לֹא יָקֻמוּ רְשָׁעִים בַּמִּשְׁפָּט וְחַטָּאִים בַּעֲדַת צַדִּיקִים 
\Verse{6}כִּי יוֹדֵעַ יַהְוֶה דֶּרֶךְ צַדִּיקִים וְדֶרֶךְ רְשָׁעִים תֹּאבֵד \OpenSection 
\Chapter{2}
\Verse{1}לָמָּה רָגְשׁוּ גוֹיִם וּלְאֻמִּים יֶהְגּוּ רִיק 
\Verse{2}יִתְיַצְּבוּ מַלְכֵי אֶרֶץ וְרוֹזְנִים נוֹסְדוּ יָחַד עַל יַהְוֶה וְעַל מְשִׁיחוֹ 
\Verse{3}נְנַתְּקָה אֶת מוֹסְרוֹתֵימוֹ וְנַשְׁלִיכָה מִמֶּנּוּ עֲבֹתֵימוֹ 
\Verse{4}יוֹשֵׁב בַּשָּׁמַיִם יִשְׂחָק אֲדֹנַי יִלְעַג לָמוֹ 
\Verse{5}אָז יְדַבֵּר אֵלֵימוֹ בְאַפּוֹ וּבַחֲרוֹנוֹ יְבַהֲלֵמוֹ 
\Verse{6}וַאֲנִי נָסַכְתִּי מַלְכִּי עַל צִיּוֹן הַר קָדְשִׁי 
\Verse{7}אֲסַפְּרָה \App{substitution}{אֶת}{\Reading{אֶת}{SR}\PrimaryReadingSep\Reading{אֶל}{L}} חֹק יַהְוֶה אָמַר אֵלַי בְּנִי אַתָּה אֲנִי הַיּוֹם יְלִדְתִּיךָ 
\Verse{8}שְׁאַל מִמֶּנִּי וְאֶתְּנָה גוֹיִם נַחֲלָתֶךָ וַאֲחֻזָּתְךָ אַפְסֵי אָרֶץ 
\Verse{9}תְּרֹעֵם בְּשֵׁבֶט בַּרְזֶל כִּכְלִי יוֹצֵר תְּנַפְּצֵם 
\Verse{10}וְעַתָּה מְלָכִים הַשְׂכִּילוּ הִוָּסְרוּ שֹׁפְטֵי אָרֶץ 
\Verse{11}עִבְדוּ אֶת יַהְוֶה בְּיִרְאָה וְגִילוּ בִּרְעָדָה 
\Verse{12}נַשְּׁקוּ \App{vocalic substantive}{בֹר}{\Reading{בֹר}{SR}\PrimaryReadingSep\Reading{בַר}{L}} פֶּן יֶאֱנַף וְתֹאבְדוּ דֶרֶךְ כִּי יִבְעַר כִּמְעַט אַפּוֹ אַשְׁרֵי כָּל חוֹסֵי בוֹ \OpenSection 
\Chapter{3}
\Verse{1}מִזְמוֹר לְדָוִד בְּבָרְחוֹ מִפְּנֵי אַבְשָׁלוֹם בְּנוֹ 
\Verse{2}יַהְוֶה מָה רַבּוּ צָרָי רַבִּים קָמִים עָלָי 
\Verse{3}רַבִּים אֹמְרִים לְנַפְשִׁי אֵין יְשׁוּעָתָה לּוֹ בֵאלֹהִים סֶלָה 
\Verse{4}וְאַתָּה יַהְוֶה מָגֵן בַּעֲדִי כְּבוֹדִי וּמֵרִים רֹאשִׁי 
\Verse{5}קוֹלִי אֶל יַהְוֶה אֶקְרָא וַיַּעֲנֵנִי מֵהַר קָדְשׁוֹ סֶלָה 
\Verse{6}אֲנִי שָׁכַבְתִּי וָאִישָׁנָה הֱקִיצוֹתִי כִּי יַהְוֶה יִסְמְכֵנִי 
\Verse{7}לֹא אִירָא מֵרִבְבוֹת עָם אֲשֶׁר סָבִיב שָׁתוּ עָלָי 
\Verse{8}קוּמָה יַהְוֶה הוֹשִׁיעֵנִי אֱלֹהַי כִּי הִכִּיתָ אֶת כָּל אֹיְבַי לֶחִי שִׁנֵּי רְשָׁעִים שִׁבַּרְתָּ 
\Verse{9}לְיַהְוֶה הַיְשׁוּעָה עַל עַמְּךָ בִרְכָתֶךָ סֶּלָה \OpenSection 
\Chapter{4}
\Verse{1}לַמְנַצֵּחַ בִּנְגִינוֹת מִזְמוֹר לְדָוִד 
\Verse{2}בְּקָרְאִי עֲנֵנִי אֱלֹהֵי צִדְקִי בַּצָּר הִרְחַבְתָּ לִּי חָנֵּנִי וּשְׁמַע תְּפִלָּתִי 
\Verse{3}בְּנֵי אִישׁ עַד מֶה \App{substitution}{כְבֵדֵי לֵב לָמָּה}{\Reading{כְבֵדֵי לֵב לָמָּה}{SR}\PrimaryReadingSep\Reading{כְבוֹדִי לִכְלִמָּה}{L}} תֶּאֱהָבוּן רִיק תְּבַקְשׁוּ כָזָב סֶלָה 
\Verse{4}וּדְעוּ כִּי הִפְלָה יַהְוֶה חָסִיד לוֹ יַהְוֶה יִשְׁמַע בְּקָרְאִי אֵלָיו 
\Verse{5}רִגְזוּ וְאַל תֶּחֱטָאוּ אִמְרוּ בִלְבַבְכֶם עַל מִשְׁכַּבְכֶם וְדֹמּוּ סֶלָה 
\Verse{6}זִבְחוּ זִבְחֵי צֶדֶק וּבִטְחוּ אֶל יַהְוֶה 
\Verse{7}רַבִּים אֹמְרִים מִי יַרְאֵנוּ טוֹב נְסָה עָלֵינוּ אוֹר פָּנֶיךָ יַהְוֶה 
\Verse{8}נָתַתָּה שִׂמְחָה בְלִבִּי מֵעֵת דְּגָנָם וְתִירוֹשָׁם רָבּוּ 
\Verse{9}בְּשָׁלוֹם יַחְדָּו אֶשְׁכְּבָה וְאִישָׁן כִּי אַתָּה יַהְוֶה לְבָדָד לָבֶטַח תּוֹשִׁיבֵנִי \OpenSection 
\column %MANUAL
\Chapter{5}
\Verse{1}לַמְנַצֵּחַ אֶל הַנְּחִילוֹת מִזְמוֹר לְדָוִד 
\Verse{2}אֲמָרַי הַאֲזִינָה יַהְוֶה בִּינָה הֲגִיגִי 
\Verse{3}הַקְשִׁיבָה לְקוֹל שַׁוְעִי מַלְכִּי וֵאלֹהָי כִּי אֵלֶיךָ אֶתְפַּלָּל 
\Verse{4}יַהְוֶה בֹּקֶר תִּשְׁמַע קוֹלִי בֹּקֶר אֶעֱרָךְ לְךָ וַאֲצַפֶּה 
\Verse{5}כִּי לֹא אֵל חָפֵץ \App{vocalic substantive}{רָשַׁע}{\Reading{רָשַׁע}{SR}\PrimaryReadingSep\Reading{רֶשַׁע}{L}} אָתָּה לֹא יְגֻרְךָ רָע 
\Verse{6}לֹא יִתְיַצְּבוּ הוֹלְלִים לְנֶגֶד עֵינֶיךָ שָׂנֵאתָ כָּל פֹּעֲלֵי אָוֶן 
\Verse{7}תְּאַבֵּד דֹּבְרֵי כָזָב אִישׁ דָּמִים וּמִרְמָה יְתָעֵב יַהְוֶה 
\Verse{8}וַאֲנִי בְּרֹב חַסְדְּךָ אָבוֹא בֵיתֶךָ אֶשְׁתַּחֲוֶה אֶל הֵיכַל קָדְשְׁךָ בְּיִרְאָתֶךָ 
\Verse{9}יַהְוֶה נְחֵנִי בְצִדְקָתֶךָ לְמַעַן שׁוֹרְרָי הוֹשַׁר לְפָנַי דַּרְכֶּךָ 
\Verse{10}כִּי אֵין \App{substitution}{בְּפִימוֹ}{\Reading{בְּפִימוֹ}{SR}\PrimaryReadingSep\Reading{בְּפִיהוּ}{L}} נְכוֹנָה קִרְבָּם הַוּוֹת קֶבֶר פָּתוּחַ גְּרֹנָם לְשׁוֹנָם יַחֲלִיקוּן 
\Verse{11}הַאֲשִׁימֵם אֱלֹהִים יִפְּלוּ מִמֹּעֲצוֹתֵיהֶם בְּרֹב פִּשְׁעֵיהֶם הַדִּיחֵמוֹ כִּי מָרוּ בָךְ 
\Verse{12}וְיִשְׂמְחוּ כָל חוֹסֵי בָךְ לְעוֹלָם יְרַנֵּנוּ וְתָסֵךְ עָלֵימוֹ וְיַעְלְצוּ בְךָ אֹהֲבֵי שְׁמֶךָ 
\Verse{13}כִּי אַתָּה תְּבָרֵךְ צַדִּיק יַהְוֶה כַּצִּנָּה רָצוֹן תַּעְטְרֶנּוּ \OpenSection 
\Chapter{6}
\Verse{1}לַמְנַצֵּחַ בִּנְגִינוֹת עַל הַשְּׁמִינִית מִזְמוֹר לְדָוִד 
\Verse{2}יַהְוֶה אַל בְּאַפְּךָ תוֹכִיחֵנִי וְאַל בַּחֲמָתְךָ תְיַסְּרֵנִי 
\Verse{3}חָנֵּנִי יַהְוֶה כִּי אֻמְלַל אָנִי רְפָאֵנִי יַהְוֶה כִּי נִבְהֲלוּ עֲצָמָי 
\Verse{4}וְנַפְשִׁי נִבְהֲלָה מְאֹד וְאַתָּ יַהְוֶה עַד מָתָי 
\Verse{5}שׁוּבָה יַהְוֶה חַלְּצָה נַפְשִׁי הוֹשִׁיעֵנִי לְמַעַן חַסְדֶּךָ 
\Verse{6}כִּי אֵין בַּמָּוֶת זִכְרֶךָ בִּשְׁאוֹל מִי יוֹדֶה לָּךְ 
\Verse{7}יָגַעְתִּי בְּאַנְחָתִי אַשְׂחֶה בְכָל לַיְלָה מִטָּתִי בְּדִמְעָתִי עַרְשִׂי אַמְסֶה 
\Verse{8}עָשְׁשָׁה מִכַּעַס עֵינִי עָתְקָה בְּכָל צוֹרְרָי 
\Verse{9}סוּרוּ מִמֶּנִּי כָּל פֹּעֲלֵי אָוֶן כִּי שָׁמַע יַהְוֶה קוֹל בִּכְיִי 
\Verse{10}שָׁמַע יַהְוֶה תְּחִנָּתִי יַהְוֶה תְּפִלָּתִי יִקָּח 
\Verse{11}יֵבֹשׁוּ וְיִבָּהֲלוּ מְאֹד כָּל אֹיְבָי יָשֻׁבוּ \App{substitution}{וְיֵבֹשׁוּ}{\Reading{וְיֵבֹשׁוּ}{SR}\PrimaryReadingSep\Reading{יֵבֹשׁוּ}{L}} רָגַע \OpenSection 
\Chapter{7}
\Verse{1}שִׁגָּיוֹן לְדָוִד אֲשֶׁר שָׁר לְיַהְוֶה עַל דִּבְרֵי \App{substitution}{כוּשִׁי}{\Reading{כוּשִׁי}{SR}\PrimaryReadingSep\Reading{כוּשׁ}{L}} בֶּן יְמִינִי 
\Verse{2}יַהְוֶה אֱלֹהַי בְּךָ חָסִיתִי הוֹשִׁיעֵנִי מִכָּל רֹדְפַי וְהַצִּילֵנִי 
\Verse{3}פֶּן יִטְרֹף כְּאַרְיֵה נַפְשִׁי \App{omission}{אֵין}{\Reading{אֵין}{SR}\PrimaryReadingSep\Reading{}{L}} פֹּרֵק וְאֵין מַצִּיל 
\Verse{4}יַהְוֶה אֱלֹהַי אִם עָשִׂיתִי זֹאת אִם יֶשׁ עָוֶל בְּכַפָּי 
\Verse{5}אִם גָּמַלְתִּי שׁוֹלְמִי רָע \App{substitution}{וָאֶלְחֲצָה}{\Reading{וָאֶלְחֲצָה}{SR}\PrimaryReadingSep\Reading{וָאֲחַלְּצָה}{L}} צוֹרְרִי רֵיקָם 
\Verse{6}יִרְדֹּף אוֹיֵב נַפְשִׁי וְיַשֵּׂג וְיִרְמֹס לָאָרֶץ חַיָּי וּכְבוֹדִי לֶעָפָר יַשְׁכֵּן סֶלָה 
\Verse{7}קוּמָה יַהְוֶה בְּאַפֶּךָ הִנָּשֵׂא בְּעַבְרוֹת צוֹרְרָי וְעוּרָה \App{vocalic substantive}{אֵלִי}{\Reading{אֵלִי}{SR}\PrimaryReadingSep\Reading{אֵלַי}{L}} מִשְׁפָּט צִוִּיתָ 
\Verse{8}וַעֲדַת לְאֻמִּים תְּסוֹבְבֶךָּ וְעָלֶיהָ לַמָּרוֹם שׁוּבָה 
\Verse{9}יַהְוֶה יָדִין עַמִּים שָׁפְטֵנִי יַהְוֶה כְּצִדְקִי וּכְתֻמִּי עָלָי 
\Verse{10}יִגְמָר נָא רַע רְשָׁעִים וּתְכוֹנֵן צַדִּיק \App{substitution}{בּוֹחֵן}{\Reading{בּוֹחֵן}{SR}\PrimaryReadingSep\Reading{וּבֹחֵן}{L}} לִבּוֹת וּכְלָיוֹת אֱלֹהִים צַדִּיק 
\Verse{11}מָגִנִּי עַל אֱלֹהִים מוֹשִׁיעַ יִשְׁרֵי לֵב 
\Verse{12}אֱלֹהִים שׁוֹפֵט צַדִּיק וְאֵל זֹעֵם בְּכָל יוֹם 
\Verse{13}אִם לֹא יָשׁוּב חַרְבּוֹ יִלְטוֹשׁ קַשְׁתּוֹ דָרַךְ וַיְכוֹנְנֶהָ 
\Verse{14}וְלוֹ הֵכִין כְּלֵי מָוֶת חִצָּיו לְדֹלְקִים יִפְעָל 
\Verse{15}הִנֵּה יְחַבֶּל אָוֶן וְהָרָה עָמָל וְיָלַד שָׁקֶר 
\Verse{16}בּוֹר כָּרָה וַיַּחְפְּרֵהוּ וַיִּפֹּל בְּשַׁחַת יִפְעָל 
\Verse{17}יָשׁוּב עֲמָלוֹ בְרֹאשׁוֹ וְעַל קָדְקֳדוֹ חֲמָסוֹ יֵרֵד 
\Verse{18}אוֹדֶה יַהְוֶה כְּצִדְקוֹ וַאֲזַמְּרָה שֵׁם יַהְוֶה עֶלְיוֹן \OpenSection 
\Chapter{8}
\Verse{1}לַמְנַצֵּחַ עַל הַגִּתִּית מִזְמוֹר לְדָוִד 
\Verse{2}יַהְוֶה אֲדֹנֵינוּ מָה אַדִּיר שִׁמְךָ בְּכָל הָאָרֶץ אֲשֶׁר \App{vocalic substantive}{תֻּנָּה}{\Reading{תֻּנָּה}{SR}\PrimaryReadingSep\Reading{תְּנָה}{L}} הוֹדְךָ עַל הַשָּׁמָיִם 
\Verse{3}מִפִּי עוֹלְלִים וְיֹנְקִים יִסַּדְתָּ עֹז לְמַעַן צוֹרְרֶיךָ לְהַשְׁבִּית אוֹיֵב וּמִתְנַקֵּם 
\Verse{4}כִּי אֶרְאֶה שָׁמֶיךָ \App{substitution}{מַעֲשֵׂה}{\Reading{מַעֲשֵׂה}{SR}\PrimaryReadingSep\Reading{מַעֲשֵׂי}{L}} אֶצְבְּעֹתֶיךָ יָרֵחַ וְכוֹכָבִים אֲשֶׁר כּוֹנָנְתָּה 
\Verse{5}מָה אֱנוֹשׁ כִּי תִזְכְּרֶנּוּ וּבֶן אָדָם כִּי תִפְקְדֶנּוּ 
\Verse{6}וַתְּחַסְּרֵהוּ מְּעַט מֵאֱלֹהִים וְכָבוֹד וְהָדָר תְּעַטְּרֵהוּ 
\Verse{7}תַּמְשִׁילֵהוּ בְּמַעֲשֵׂי יָדֶיךָ כֹּל שַׁתָּה תַחַת רַגְלָיו 
\Verse{8}צֹנֶה וַאֲלָפִים כֻּלָּם וְגַם בַּהֲמוֹת שָׂדָי 
\Verse{9}צִפּוֹר שָׁמַיִם וּדְגֵי הַיָּם עֹבֵר אָרְחוֹת יַמִּים 
\Verse{10}יַהְוֶה אֲדֹנֵינוּ מָה אַדִּיר שִׁמְךָ בְּכָל הָאָרֶץ \OpenSection 
\Chapter{9}
\Verse{1}לַמְנַצֵּחַ \App{substitution}{עַל מוּת}{\Reading{עַל מוּת}{SR}\PrimaryReadingSep\Reading{עַלְמוּת}{L}} לַבֵּן מִזְמוֹר לְדָוִד 
\Verse{2}אוֹדֶה יַהְוֶה בְּכָל לִבִּי אֲסַפְּרָה כָּל נִפְלְאוֹתֶיךָ 
\Verse{3}אֶשְׂמְחָה וְאֶעֶלְצָה בָךְ אֲזַמְּרָה שִׁמְךָ עֶלְיוֹן 
\Verse{4}בְּשׁוּב אוֹיְבַי אָחוֹר יִכָּשְׁלוּ וְיֹאבְדוּ מִפָּנֶיךָ 
\Verse{5}כִּי עָשִׂיתָ מִשְׁפָּטִי וְדִינִי יָשַׁבְתָּ לְכִסֵּא שׁוֹפֵט צֶדֶק 
\Verse{6}גָּעַרְתָּ גוֹיִם אִבַּדְתָּ רָשָׁע שְׁמָם מָחִיתָ לְעוֹלָם וָעֶד 
\Verse{7}הָאוֹיֵב תַּמּוּ חֳרָבוֹת לָנֶצַח וְעָרִים נָתַשְׁתָּ אָבַד זִכְרָם הֵמָּה 
\Verse{8}וְיַהְוֶה לְעוֹלָם יֵשֵׁב כּוֹנֵן לַמִּשְׁפָּט כִּסְאוֹ 
\Verse{9}וְהוּא יִשְׁפֹּט תֵּבֵל בְּצֶדֶק יָדִין לְאֻמִּים בְּמֵישָׁרִים 
\Verse{10}וִיהִי יַהְוֶה מִשְׂגָּב לַדָּךְ מִשְׂגָּב לְעִתּוֹת בַּצָּרָה 
\Verse{11}וְיִבְטְחוּ בְךָ יוֹדְעֵי שְׁמֶךָ כִּי לֹא עָזַבְתָּ דֹרְשֶׁיךָ יַהְוֶה 
\Verse{12}זַמְּרוּ לְיַהְוֶה יֹשֵׁב צִיּוֹן הַגִּידוּ בָעַמִּים עֲלִילוֹתָיו 
\Verse{13}כִּי דֹרֵשׁ דָּמִים אוֹתָם זָכָר לֹא שָׁכַח צַעֲקַת עֲנִיִּים 
\Verse{14}חָנְנֵנִי יַהְוֶה רְאֵה עָנְיִי מִשֹּׂנְאָי מְרוֹמְמִי מִשַּׁעֲרֵי מָוֶת 
\Verse{15}לְמַעַן אֲסַפְּרָה כָּל תְּהִלָּתֶיךָ בְּשַׁעֲרֵי בַת צִיּוֹן אָגִילָה בִּישׁוּעָתֶךָ 
\Verse{16}טָבְעוּ גוֹיִם בְּשַׁחַת עָשׂוּ בְּרֶשֶׁת זוּ טָמָנוּ נִלְכְּדָה רַגְלָם 
\Verse{17}נוֹדַע יַהְוֶה מִשְׁפָּט עָשָׂה בְּפֹעַל כַּפָּיו נוֹקֵשׁ רָשָׁע הִגָּיוֹן סֶלָה 
\Verse{18}יָשׁוּבוּ רְשָׁעִים לִשְׁאוֹלָה כָּל גּוֹיִם שְׁכֵחֵי אֱלֹהִים 
\Verse{19}כִּי לֹא לָנֶצַח יִשָּׁכַח אֶבְיוֹן תִּקְוַת עֲנָוִים תֹּאבַד לָעַד 
\Verse{20}קוּמָה יַהְוֶה אַל יָעֹז אֱנוֹשׁ יִשָּׁפְטוּ גוֹיִם עַל פָּנֶיךָ 
\Verse{21}שִׁיתָה יַהְוֶה מוֹרָה לָהֶם יֵדְעוּ גוֹיִם אֱנוֹשׁ הֵמָּה סֶּלָה 
\Chapter{10}
\Verse{1}לָמָּה יַהְוֶה תַּעֲמֹד \App{substitution}{מֵרָחוֹק}{\Reading{מֵרָחוֹק}{SR}\PrimaryReadingSep\Reading{בְּרָחוֹק}{L}} תַּעְלִים לְעִתּוֹת בַּצָּרָה 
\Verse{2}בְּגַאֲוַת רָשָׁע יִדְלַק עָנִי יִתָּפְשׂוּ בִּמְזִמּוֹת זוּ חָשָׁבוּ 
\Verse{3}כִּי \App{substitution}{מְהֻלָּל}{\Reading{מְהֻלָּל}{SR}\PrimaryReadingSep\Reading{הִלֵּל}{L}} רָשָׁע עַל תַּאֲוַת נַפְשׁוֹ וּבֹצֵעַ \App{substitution}{מְבֹרָךְ}{\Reading{מְבֹרָךְ}{SR}\PrimaryReadingSep\Reading{בֵּרֵךְ}{L}} נִאֵץ יַהְוֶה 
\Verse{4}רָשָׁע כְּגֹבַהּ אַפּוֹ בַּל יִדְרֹשׁ אֵין אֱלֹהִים כָּל מְזִמּוֹתָיו 
\Verse{5}יָחִילוּ דְּרָכָו בְּכָל עֵת \App{substitution}{סָרוּ}{\Reading{סָרוּ}{SR}\PrimaryReadingSep\Reading{מָרוֹם}{L}} מִשְׁפָּטֶיךָ מִנֶּגְדּוֹ כָּל צוֹרְרָיו יָפִיחַ בָּהֶם 
\Verse{6}אָמַר בְּלִבּוֹ בַּל אֶמּוֹט לְדֹר וָדֹר אֲשֶׁר לֹא בְרָע 
\Verse{7}\App{transposition}{פִּיהוּ אָלָה}{\Reading{פִּיהוּ אָלָה}{SR}\PrimaryReadingSep\Reading{אָלָה פִּיהוּ}{L}} מָלֵא וּמִרְמוֹת וָתֹךְ תַּחַת לְשׁוֹנוֹ עָמָל וָאָוֶן 
\Verse{8}יֵשֵׁב בְּמַאְרַב \App{vocalic substantive}{חֲצִרִים}{\Reading{חֲצִרִים}{SR}\PrimaryReadingSep\Reading{חֲצֵרִים}{L}} בַּמִּסְתָּרִים יַהֲרֹג נָקִי עֵינָיו לְחֵלְכָה \App{substitution}{יִצְפָּיוּ}{\Reading{יִצְפָּיוּ}{SR}\PrimaryReadingSep\Reading{יִצְפֹּנוּ}{L}} 
\Verse{9}יֶאֱרֹב בַּמִּסְתָּר כְּאַרְיֵה בְסֻכֹּה יֶאֱרֹב לַחֲטוֹף עָנִי יַחְטֹף עָנִי בְּמָשְׁכוֹ בְרִשְׁתּוֹ 
\Verse{10}\App{substitution}{יִדָּכֶה}{\Reading{יִדָּכֶה}{SR}\PrimaryReadingSep\Reading{ודכה}{L}} יָשֹׁחַ וְנָפַל בַּעֲצוּמָיו \App{vocalic substantive}{חֶלְכָּאִים}{\Reading{חֶלְכָּאִים}{SR}\PrimaryReadingSep\Reading{חלכאים}{L}} 
\Verse{11}אָמַר בְּלִבּוֹ שָׁכַח אֵל הִסְתִּיר פָּנָיו בַּל רָאָה לָנֶצַח 
\Verse{12}קוּמָה יַהְוֶה אֵל נְשָׂא יָדֶךָ אַל תִּשְׁכַּח עֲנִיִּים 
\Verse{13}עַל מֶה נִאֵץ רָשָׁע אֱלֹהִים אָמַר בְּלִבּוֹ לֹא תִדְרֹשׁ 
\Verse{14}רָאִתָה כִּי אַתָּה עָמָל וָכַעַס תַּבִּיט לָתֵת בְּיָדֶךָ עָלֶיךָ יַעֲזֹב חֵלֶכָה יָתוֹם אַתָּה הָיִיתָ עוֹזֵר 
\Verse{15}שְׁבֹר זְרוֹעַ רָשָׁע וָרָע תִּדְרוֹשׁ רִשְׁעוֹ בַל תִּמְצָא 
\Verse{16}יַהְוֶה מֶלֶךְ עוֹלָם וָעֶד אָבְדוּ גוֹיִם מֵאַרְצוֹ 
\Verse{17}תַּאֲוַת עֲנָוִים שָׁמַעְתָּ יַהְוֶה תָּכִין לִבָּם תַּקְשִׁיב אָזְנֶךָ 
\Verse{18}לִשְׁפֹּט יָתוֹם וָדָךְ בַּל יוֹסִיף עוֹד לַעֲרֹץ אֱנוֹשׁ מִן הָאָרֶץ \OpenSection 
\Chapter{11}
\Verse{1}לַמְנַצֵּחַ לְדָוִד בְּיַהְוֶה חָסִיתִי אֵיךְ תֹּאמְרוּ לְנַפְשִׁי \App{substitution}{נוּדִי}{\Reading{נוּדִי}{SR}\PrimaryReadingSep\Reading{נודו}{L}} \App{substitution}{הָרִם כְּצִפּוֹר}{\Reading{הָרִם כְּצִפּוֹר}{SR}\PrimaryReadingSep\Reading{הַרְכֶם צִפּוֹר}{L}} 
\Verse{2}כִּי הִנֵּה הָרְשָׁעִים יִדְרְכוּן קֶשֶׁת כּוֹנְנוּ חִצָּם עַל יֶתֶר לִירוֹת בְּמוֹ אֹפֶל לְיִשְׁרֵי לֵב 
\Verse{3}כִּי הַשָּׁתוֹת יֵהָרֵסוּן צַדִּיק מַה פָּעָל 
\Verse{4}יַהְוֶה בְּהֵיכַל קָדְשׁוֹ יַהְוֶה בַּשָּׁמַיִם כִּסְאוֹ עֵינָיו יֶחֱזוּ \App{omission}{לֶחָלֶד}{\Reading{לֶחָלֶד}{SR}\PrimaryReadingSep\Reading{}{L}} עַפְעַפָּיו יִבְחֲנוּ בְּנֵי אָדָם 
\Verse{5}יַהְוֶה \App{substitution}{יִבְחַן צַדִּיק}{\Reading{יִבְחַן צַדִּיק}{SR}\PrimaryReadingSep\Reading{צַדִּיק יִבְחָן}{L}} וְרָשָׁע וְאֹהֵב חָמָס שָׂנְאָה נַפְשׁוֹ 
\Verse{6}יַמְטֵר עַל רְשָׁעִים \App{substitution}{פַּחֲמֵי}{\Reading{פַּחֲמֵי}{SR}\PrimaryReadingSep\Reading{פַּחִים}{L}} אֵשׁ וְגָפְרִית וְרוּחַ זִלְעָפוֹת מְנָת כּוֹסָם 
\Verse{7}כִּי צַדִּיק יַהְוֶה צְדָקוֹת אָהֵב יָשָׁר יֶחֱזוּ פָנֵימוֹ \OpenSection 
\Chapter{12}
\Verse{1}לַמְנַצֵּחַ עַל הַשְּׁמִינִית מִזְמוֹר לְדָוִד 
\Verse{2}הוֹשִׁיעָה יַהְוֶה כִּי גָמַר חָסִיד כִּי פַסּוּ אֱמוּנִים מִבְּנֵי אָדָם 
\Verse{3}שָׁוְא יְדַבְּרוּ אִישׁ \App{substitution}{אֶל}{\Reading{אֶל}{SR}\PrimaryReadingSep\Reading{אֶת}{L}} רֵעֵהוּ שְׂפַת חֲלָקוֹת בְּלֵב וָלֵב יְדַבֵּרוּ 
\Verse{4}יַכְרֵת יַהְוֶה כָּל שִׂפְתֵי חֲלָקוֹת לָשׁוֹן מְדַבֶּרֶת גְּדֹלוֹת 
\Verse{5}אֲשֶׁר אָמְרוּ לִלְשֹׁנֵנוּ נַגְבִּיר שְׂפָתֵינוּ אִתָּנוּ מִי אָדוֹן לָנוּ 
\Verse{6}מִשֹּׁד עֲנִיִּים מֵאַנְקַת אֶבְיוֹנִים עַתָּה אָקוּם יֹאמַר יַהְוֶה אָשִׁית בְּיֵשַׁע \App{substitution}{אֹפִיעַ}{\Reading{אֹפִיעַ}{SR}\PrimaryReadingSep\Reading{יָפִיחַ}{L}} לוֹ 
\Verse{7}אִמֲרוֹת יַהְוֶה אֲמָרוֹת טְהֹרוֹת כֶּסֶף צָרוּף בַּעֲלִיל לָאָרֶץ מְזֻקָּק שִׁבְעָתָיִם 
\Verse{8}אַתָּה יַהְוֶה \App{substitution}{תִּשְׁמְרֵנוּ}{\Reading{תִּשְׁמְרֵנוּ}{SR}\PrimaryReadingSep\Reading{תִּשְׁמְרֵם}{L}} \App{vocalic substantive}{תִּצְּרֵנוּ}{\Reading{תִּצְּרֵנוּ}{SR}\PrimaryReadingSep\Reading{תִּצְּרֶנּוּ}{L}} מִן הַדּוֹר זוּ לְעוֹלָם 
\Verse{9}סָבִיב רְשָׁעִים יִתְהַלָּכוּן כְּרֻם זֻלּוּת לִבְנֵי אָדָם \OpenSection 
\Chapter{13}
\Verse{1}לַמְנַצֵּחַ מִזְמוֹר לְדָוִד 
\Verse{2}עַד אָנָה יַהְוֶה תִּשְׁכָּחֵנִי נֶצַח עַד אָנָה תַּסְתִּיר אֶת פָּנֶיךָ מִמֶּנִּי 
\Verse{3}עַד אָנָה אָשִׁית עֵצוֹת בְּנַפְשִׁי יָגוֹן בִּלְבָבִי יוֹמָם עַד אָנָה יָרוּם אֹיְבִי עָלָי 
\Verse{4}הַבִּיטָה עֲנֵנִי יַהְוֶה אֱלֹהָי הָאִירָה עֵינַי פֶּן אִישַׁן הַמָּוֶת 
\Verse{5}פֶּן יֹאמַר אֹיְבִי יְכָלְתִּיו צָרַי יָגִילוּ כִּי אֶמּוֹט 
\Verse{6}וַאֲנִי בְּחַסְדְּךָ בָטַחְתִּי יָגֵל לִבִּי בִּישׁוּעָתֶךָ אָשִׁירָה לְיַהְוֶה כִּי גָמַל עָלָי \App{omission}{וַאֲזַמְּרָה שֵׁם יַהְוֶה עֶלְיוֹן}{\Reading{וַאֲזַמְּרָה שֵׁם יַהְוֶה עֶלְיוֹן}{SR}\PrimaryReadingSep\Reading{}{L}} \OpenSection 
\Chapter{14}
\Verse{1}לַמְנַצֵּחַ לְדָוִד אָמַר נָבָל בְּלִבּוֹ אֵין אֱלֹהִים הִשְׁחִיתוּ הִתְעִיבוּ עֲלִילָה אֵין עֹשֵׂה טוֹב 
\Verse{2}יַהְוֶה מִשָּׁמַיִם הִשְׁקִיף עַל בְּנֵי אָדָם לִרְאוֹת הֲיֵשׁ מַשְׂכִּיל דֹּרֵשׁ אֶת אֱלֹהִים 
\Verse{3}הַכֹּל סָר יַחְדָּו נֶאֱלָחוּ אֵין עֹשֵׂה טוֹב אֵין גַּם אֶחָד 
\Verse{4}הֲלֹא יָדְעוּ כָּל פֹּעֲלֵי אָוֶן אֹכְלֵי עַמִּי אָכְלוּ לֶחֶם יַהְוֶה לֹא קָרָאוּ 
\Verse{5}שָׁם פָּחֲדוּ פָחַד כִּי אֱלֹהִים בְּדוֹר צַדִּיק 
\Verse{6}עֲצַת עָנִי תָבִישׁוּ כִּי יַהְוֶה מַחְסֵהוּ 
\Verse{7}מִי יִתֵּן מִצִּיּוֹן יְשׁוּעַת יִשְׂרָאֵל בְּשׁוּב יַהְוֶה שְׁבוּת עַמּוֹ יָגֵל יַעֲקֹב יִשְׂמַח יִשְׂרָאֵל \OpenSection 
\Chapter{15}
\Verse{1}מִזְמוֹר לְדָוִד יַהְוֶה מִי יָגוּר בְּאָהֳלֶךָ מִי יִשְׁכֹּן בְּהַר קָדְשֶׁךָ 
\Verse{2}הוֹלֵךְ תָּמִים וּפֹעֵל צֶדֶק וְדֹבֵר אֱמֶת בִּלְבָבוֹ 
\Verse{3}לֹא רָגַל עַל לְשֹׁנוֹ לֹא עָשָׂה לְרֵעֵהוּ רָעָה וְחֶרְפָּה לֹא נָשָׂא עַל קְרֹבוֹ 
\Verse{4}נִבְזֶה בְּעֵינָיו נִמְאָס וְאֶת יִרְאֵי יַהְוֶה יְכַבֵּד נִשְׁבַּע לְהָרַע וְלֹא יָמִר 
\Verse{5}כַּסְפּוֹ לֹא נָתַן בְּנֶשֶׁךְ וְשֹׁחַד עַל נָקִי לֹא לָקָח עֹשֵׂה אֵלֶּה לֹא יִמּוֹט לְעוֹלָם \OpenSection 
\Chapter{16}
\Verse{1}מִכְתָּם לְדָוִד שָׁמְרֵנִי אֵל כִּי חָסִיתִי בָךְ 
\Verse{2}\App{vocalic substantive}{אָמַרְתִּ}{\Reading{אָמַרְתִּ}{SR}\PrimaryReadingSep\Reading{אָמַרְתְּ}{L}} לְיַהְוֶה אֲדֹנַי אָתָּה טוֹבָתִי בַּל עָלֶיךָ 
\Verse{3}לִקְדוֹשִׁים אֲשֶׁר בָּאָרֶץ הֵמָּה \App{substitution}{הֶאֱדִירוּ}{\Reading{הֶאֱדִירוּ}{SR}\PrimaryReadingSep\Reading{וְאַדִּירֵי}{L}} כָּל \App{substitution}{חֶפְצוֹ}{\Reading{חֶפְצוֹ}{SR}\PrimaryReadingSep\Reading{חֶפְצִי}{L}} בָם 
\Verse{4}יִרְבּוּ עַצְּבוֹתָם אַחֵר מָהָרוּ בַּל אַסִּיךְ נִסְכֵּיהֶם מִדָּם וּבַל אֶשָּׂא אֶת שְׁמוֹתָם עַל שְׂפָתָי 
\Verse{5}יַהְוֶה מְנָת חֶלְקִי וְכוֹסִי אַתָּה תּוֹמִיךְ גּוֹרָלִי 
\Verse{6}חֲבָלִים נָפְלוּ לִי בַּנְּעִמִים אַף נַחֲלָת שָׁפְרָה עָלָי 
\Verse{7}אֲבָרֵךְ אֶת יַהְוֶה אֲשֶׁר יְעָצָנִי אַף לֵילוֹת יִסְּרוּנִי כִלְיוֹתָי 
\Verse{8}שִׁוִּיתִי יַהְוֶה לְנֶגְדִּי תָמִיד כִּי מִימִינִי בַּל אֶמּוֹט 
\Verse{9}לָכֵן שָׂמַח לִבִּי וַיָּגֶל כְּבוֹדִי אַף בְּשָׂרִי יִשְׁכֹּן לָבֶטַח 
\Verse{10}כִּי לֹא תַעֲזֹב נַפְשִׁי לִשְׁאוֹל לֹא תִתֵּן חֲסִידְךָ לִרְאוֹת שָׁחַת 
\Verse{11}תּוֹדִיעֵנִי אֹרַח חַיִּים שֹׂבַע שְׂמָחוֹת אֶת פָּנֶיךָ נְעִמוֹת בִּימִינְךָ נֶצַח \OpenSection 
\Chapter{17}
\Verse{1}תְּפִלָּה לְדָוִד שִׁמְעָה יַהְוֶה צֶדֶק הַקְשִׁיבָה רִנָּתִי הַאֲזִינָה תְפִלָּתִי בְּלֹא שִׂפְתֵי מִרְמָה 
\Verse{2}מִלְּפָנֶיךָ מִשְׁפָּטִי יֵצֵא עֵינֶיךָ תֶּחֱזֶינָה מֵישָׁרִים 
\Verse{3}בָּחַנְתָּ לִבִּי פָּקַדְתָּ לַּיְלָה צְרַפְתַּנִי בַל תִּמְצָא \App{vocalic substantive}{זִמָּתִי}{\Reading{זִמָּתִי}{SR}\PrimaryReadingSep\Reading{זַמֹּתִי}{L}} בַּל יַעֲבָר פִּי 
\Verse{4}לִפְעֻלּוֹת אָדָם בִּדְבַר שְׂפָתֶיךָ אֲנִי שָׁמַרְתִּי אָרְחוֹת פָּרִיץ 
\Verse{5}תָּמֹךְ אֲשֻׁרַי בְּמַעְגְּלוֹתֶיךָ בַּל נָמוֹטּוּ פְעָמָי 
\Verse{6}אֲנִי קְרָאתִיךָ כִי תַעֲנֵנִי אֵל הַט אָזְנְךָ לִי שְׁמַע אִמְרָתִי 
\Verse{7}הַפְלֵה חֲסָדֶיךָ מוֹשִׁיעַ חוֹסִים מִמִּתְקוֹמְמִים בִּימִינֶךָ 
\Verse{8}שָׁמְרֵנִי כְּאִישׁוֹן בַּת עָיִן בְּצֵל כְּנָפֶיךָ תַּסְתִּירֵנִי 
\Verse{9}מִפְּנֵי רְשָׁעִים זוּ שַׁדּוּנִי אֹיְבַי בְּנֶפֶשׁ יַקִּיפוּ עָלָי 
\Verse{10}חֶלְבָּמוֹ סָּגְרוּ פִּימוֹ דִּבְּרוּ בְגֵאוּת 
\Verse{11}\App{substitution}{אִשְּׁרוּנִי}{\Reading{אִשְּׁרוּנִי}{SR}\PrimaryReadingSep\Reading{אַשֻּׁרֵינוּ}{L}} עַתָּה סְבָבוּנִי עֵינֵיהֶם יָשִׁיתוּ לִנְטוֹת בָּאָרֶץ 
\Verse{12}דִּמְיֹנוֹ כְּאַרְיֵה יִכְסוֹף לִטְרֹף וְכִכְפִיר יֹשֵׁב בְּמִסְתָּרִים 
\Verse{13}קוּמָה יַהְוֶה קַדְּמָה פָנָיו הַכְרִיעֵהוּ פַּלְּטָה נַפְשִׁי מֵרָשָׁע חַרְבֶּךָ 
\Verse{14}מִמְתִים יָדְךָ יַהְוֶה מִמְתִים מֵחֶלֶד חֶלְקָם בַּחַיִּים \App{substitution}{וּצְפוּנְךָ}{\Reading{וּצְפוּנְךָ}{SR}\PrimaryReadingSep\Reading{וצפינך}{L}} תְּמַלֵּא בִטְנָם יִשְׂבְּעוּ בָנִים וְהִנִּיחוּ יִתְרָם לְעוֹלְלֵיהֶם 
\Verse{15}אֲנִי בְּצֶדֶק אֶחֱזֶה פָנֶיךָ אֶשְׂבְּעָה בְהָקִיץ תְּמוּנָתֶךָ \OpenSection 
\Chapter{18}
\Verse{1}לַמְנַצֵּחַ לְעֶבֶד יַהְוֶה לְדָוִד אֲשֶׁר דִּבֶּר לְיַהְוֶה אֶת דִּבְרֵי הַשִּׁירָה הַזֹּאת בְּיוֹם הִצִּיל יַהְוֶה אוֹתוֹ מִכַּף כָּל אֹיְבָיו וּמִיַּד שָׁאוּל 
\Verse{2}וַיֹּאמַר אֶרְחָמְךָ יַהְוֶה חִזְקִי 
\Verse{3}יַהְוֶה סַלְעִי וּמְצוּדָתִי וּמְפַלְטִי \App{vocalic substantive}{אֵלַי}{\Reading{אֵלַי}{SR}\PrimaryReadingSep\Reading{אֵלִי}{L}} צוּרִי אֶחֱסֶה בּוֹ מָגִנִּי וְקֶרֶן יִשְׁעִי מִשְׂגַּבִּי 
\Verse{4}מְהֻלָּל אֶקְרָא יַהְוֶה וּמִן אֹיְבַי אִוָּשֵׁעַ 
\Verse{5}אֲפָפוּנִי חֶבְלֵי מָוֶת וְנַחֲלֵי בְלִיַּעַל יְבַעֲתוּנִי 
\Verse{6}חֶבְלֵי שְׁאוֹל סְבָבוּנִי קִדְּמוּנִי מוֹקְשֵׁי מָוֶת 
\Verse{7}בַּצַּר לִי אֶקְרָא יַהְוֶה וְאֶל אֱלֹהַי אֲשַׁוֵּעַ יִשְׁמַע מֵהֵיכָלוֹ קוֹלִי וְשַׁוְעָתִי לְפָנָיו תָּבוֹא בְאָזְנָיו 
\Verse{8}וַתִּגְעַשׁ וַתִּרְעַשׁ הָאָרֶץ וּמוֹסְדֵי הָרִים יִרְגָּזוּ וַיִּתְגָּעֲשׁוּ כִּי חָרָה לוֹ 
\Verse{9}עָלָה עָשָׁן בְּאַפּוֹ וְאֵשׁ מִפִּיו תֹּאכֵל גֶּחָלִים בָּעֲרוּ מִמֶּנּוּ 
\Verse{10}וַיֵּט שָׁמַיִם וַיֵּרַד וַעֲרָפֶל תַּחַת רַגְלָיו 
\Verse{11}וַיִּרְכַּב עַל כְּרוּב וַיָּעֹף וַיֵּדֶא עַל כַּנְפֵי רוּחַ 
\Verse{12}יָשֶׁת חֹשֶׁךְ סִתְרוֹ סְבִיבוֹתָיו סֻכָּתוֹ חֶשְׁכַת מַיִם עָבֵי שְׁחָקִים 
\Verse{13}מִנֹּגַהּ נֶגְדּוֹ עָבָיו עָבְרוּ בָּרָד וְגַחֲלֵי אֵשׁ 
\Verse{14}וַיַּרְעֵם \App{substitution}{מִן שָׁמַיִם}{\Reading{מִן שָׁמַיִם}{SR}\PrimaryReadingSep\Reading{בַּשָּׁמַיִם}{L}} יַהְוֶה וְעֶלְיוֹן יִתֵּן קֹלוֹ \App{addition}{}{\Reading{}{SR}\PrimaryReadingSep\Reading{בָּרָד וְגַחֲלֵי אֵשׁ}{L}} 
\Verse{15}וַיִּשְׁלַח \App{substitution}{חִצִּים}{\Reading{חִצִּים}{SR}\PrimaryReadingSep\Reading{חִצָּיו}{L}} וַיְפִיצֵם וּבְרָקִים רָב וַיְהֻמֵּם 
\Verse{16}וַיֵּרָאוּ אֲפִיקֵי מַיִם וַיִּגָּלוּ מוֹסְדוֹת תֵּבֵל מִגַּעֲרָתְךָ יַהְוֶה מִנִּשְׁמַת רוּחַ אַפֶּךָ 
\Verse{17}יִשְׁלַח מִמָּרוֹם יִקָּחֵנִי יַמְשֵׁנִי מִמַּיִם רַבִּים 
\Verse{18}יַצִּילֵנִי מֵאֹיְבִי עָז וּמִשֹּׂנְאַי כִּי אָמְצוּ מִמֶּנִּי 
\Verse{19}יְקַדְּמוּנִי בְיוֹם אֵידִי וַיְהִי יַהְוֶה לְמִשְׁעָן לִי 
\Verse{20}וַיּוֹצִיאֵנִי לַמֶּרְחָב יְחַלְּצֵנִי כִּי חָפֵץ בִּי 
\Verse{21}יִגְמְלֵנִי יַהְוֶה כְּצִדְקִי כְּבֹר יָדַי יָשִׁיב לִי 
\Verse{22}כִּי שָׁמַרְתִּי דַּרְכֵי יַהְוֶה וְלֹא רָשַׁעְתִּי מֵאֱלֹהָי 
\Verse{23}כִּי כָל מִשְׁפָּטָיו לְנֶגְדִּי וְחֻקֹּתָיו לֹא אָסִיר מֶנִּי 
\Verse{24}וָאֱהִי תָמִים עִמּוֹ וָאֶשְׁתַּמֵּר מֵעֲוֺנִי 
\Verse{25}וַיָּשֶׁב יַהְוֶה לִי כְצִדְקִי כְּבֹר יָדַי לְנֶגֶד עֵינָיו 
\Verse{26}עִם חָסִיד תִּתְחַסָּד עִם גְּבַר תָּמִים תִּתַּמָּם 
\Verse{27}עִם נָבָר תִּתְבָּרָר וְעִם עִקֵּשׁ תִּתְפַּתָּל 
\Verse{28}כִּי אַתָּה עַם עָנִי תוֹשִׁיעַ וְעֵינַיִם רָמוֹת תַּשְׁפִּיל 
\Verse{29}כִּי אַתָּה תָּאִיר נֵרִי יַהְוֶה אֱלֹהַי יַגִּיהַּ חָשְׁכִּי 
\Verse{30}כִּי בְךָ אָרֻץ גְּדוּד וּבֵאלֹהַי אֲדַלֶּג שׁוּר 
\Verse{31}הָאֵל תָּמִים דַּרְכּוֹ אִמְרַת יַהְוֶה צְרוּפָה מָגֵן הוּא לְכֹל הַחֹסִים בּוֹ 
\Verse{32}כִּי מִי אֱלוֹהַּ מִבַּלְעֲדֵי יַהְוֶה וּמִי צוּר זוּלָתִי אֱלֹהֵינוּ 
\Verse{33}הָאֵל הַמְאַזְּרֵנִי חָיִל וַיִּתֵּן תָּמִים דַּרְכִּי 
\Verse{34}מְשַׁוֶּה רַגְלַי כָּאַיָּלוֹת וְעַל בָּמֹתַי יַעֲמִידֵנִי 
\Verse{35}מְלַמֵּד יָדַי לַמִּלְחָמָה וְנִחֲתָה קֶשֶׁת נְחוּשָׁה זְרוֹעֹתָי 
\Verse{36}וַתִּתֶּן לִי מָגֵן יִשְׁעֶךָ וִימִינְךָ תִסְעָדֵנִי \App{vocalic substantive}{וַעֲנוֹתְךָ}{\Reading{וַעֲנוֹתְךָ}{SR}\PrimaryReadingSep\Reading{וְעַנְוַתְךָ}{L}} תַרְבֵּנִי 
\Verse{37}תַּרְחִיב צַעֲדִי תַחְתָּי וְלֹא מָעֲדוּ קַרְסֻלָּי 
\Verse{38}אֶרְדּוֹף אוֹיְבַי וְאַשִּׂיגֵם וְלֹא אָשׁוּב עַד כַּלּוֹתָם 
\Verse{39}אֶמְחָצֵם וְלֹא יֻכְלוּ קוּם יִפְּלוּ תַּחַת רַגְלָי 
\Verse{40}וַתְּאַזְּרֵנִי חַיִל לַמִּלְחָמָה תַּכְרִיעַ קָמַי תַּחְתָּי 
\Verse{41}וְאֹיְבַי נָתַתָּה לִּי עֹרֶף וּמְשַׂנְאַי אַצְמִיתֵם 
\Verse{42}יְשַׁוְּעוּ וְאֵין מוֹשִׁיעַ עַל יַהְוֶה וְלֹא עָנָם 
\Verse{43}וְאֶשְׁחָקֵם כְּעָפָר עַל פְּנֵי רוּחַ כְּטִיט חוּצוֹת \App{substitution}{אֲדִיקֵּם}{\Reading{אֲדִיקֵּם}{SR}\PrimaryReadingSep\Reading{אֲרִיקֵם}{L}} 
\Verse{44}תְּפַלְּטֵנִי מֵרִיבֵי עָם תְּשִׂימֵנִי לְרֹאשׁ גּוֹיִם עַם לֹא יָדַעְתִּי יַעַבְדוּנִי 
\Verse{45}לְשֵׁמַע אֹזֶן יִשָּׁמְעוּ לִי בְּנֵי נֵכָר יְכַחֲשׁוּ לִי 
\Verse{46}בְּנֵי נֵכָר יִבֹּלוּ וְיַחְרְגוּ מִמִּסְגְּרוֹתֵיהֶם 
\Verse{47}חַי יַהְוֶה וּבָרוּךְ צוּרִי וְיָרוּם אֱלוֹהֵי יִשְׁעִי 
\Verse{48}הָאֵל הַנּוֹתֵן נְקָמוֹת לִי וַיַּדְבֵּר עַמִּים תַּחְתָּי 
\Verse{49}מְפַלְּטִי מֵאֹיְבָי אַף מִן קָמַי תְּרוֹמְמֵנִי מֵאִישׁ חָמָס תַּצִּילֵנִי 
\Verse{50}עַל כֵּן אוֹדְךָ בַגּוֹיִם יַהְוֶה וּלְשִׁמְךָ אֲזַמֵּרָה 
\Verse{51}מַגְדִּל יְשׁוּעוֹת מַלְכּוֹ וְעֹשֶׂה חֶסֶד לִמְשִׁיחוֹ לְדָוִד וּלְזַרְעוֹ עַד עוֹלָם \OpenSection 
\Chapter{19}
\Verse{1}לַמְנַצֵּחַ מִזְמוֹר לְדָוִד 
\Verse{2}הַשָּׁמַיִם מְסַפְּרִים כְּבוֹד אֵל וּמַעֲשֵׂה יָדָיו מַגִּיד הָרָקִיעַ 
\Verse{3}יוֹם לְיוֹם יַבִּיעַ אֹמֶר וְלַיְלָה לְּלַיְלָה יְחַוֶּה דָּעַת 
\Verse{4}אֵין אֹמֶר וְאֵין דְּבָרִים בְּלִי נִשְׁמָע קוֹלָם 
\Verse{5}בְּכָל הָאָרֶץ יָצָא קַוָּם וּבִקְצֵה תֵבֵל מִלֵּיהֶם \App{vocalic substantive}{לָשֶׁמֶשׁ}{\Reading{לָשֶׁמֶשׁ}{SR}\PrimaryReadingSep\Reading{לַשֶּׁמֶשׁ}{L}} שָׂם אֹהֶל בָּהֶם 
\Verse{6}וְהוּא כְּחָתָן יֹצֵא מֵחֻפָּתוֹ יָשִׂישׂ כְּגִבּוֹר לָרוּץ אֹרַח 
\Verse{7}מִקְצֵה הַשָּׁמַיִם מוֹצָאוֹ וּתְקוּפָתוֹ עַל קְצוֹתָם וְאֵין נִסְתָּר מֵחַמָּתוֹ 
\Verse{8}תּוֹרַת יַהְוֶה תְּמִימָה מְשִׁיבַת נָפֶשׁ עֵדוּת יַהְוֶה נֶאֱמָנָה מַחְכִּימַת פֶּתִי 
\Verse{9}פִּקּוּדֵי יַהְוֶה יְשָׁרִים מְשַׂמְּחֵי לֵב מִצְוַת יַהְוֶה בָּרָה מְאִירַת עֵינָיִם 
\Verse{10}יִרְאַת יַהְוֶה טְהוֹרָה עוֹמֶדֶת לָעַד מִשְׁפְּטֵי יַהְוֶה אֱמֶת צָדְקוּ יַחְדָּו 
\Verse{11}הַנֶּחֱמָדִים מִזָּהָב וּמִפַּז רָב וּמְתוּקִים מִדְּבַשׁ וְנֹפֶת צוּפִים 
\Verse{12}גַּם עַבְדְּךָ נִזְהָר בָּהֶם בְּשָׁמְרָם עֵקֶב רָב 
\Verse{13}שְׁגִיאוֹת מִי יָבִין מִנִּסְתָּרוֹת נַקֵּנִי 
\Verse{14}גַּם מִזֵּדִים חֲשֹׂךְ עַבְדֶּךָ אַל יִמְשְׁלוּ בִי אָז \App{substitution}{אֶתָּם}{\Reading{אֶתָּם}{SR}\PrimaryReadingSep\Reading{אֵיתָם}{L}} וְנִקֵּיתִי מִפֶּשַׁע רָב 
\Verse{15}יִהְיוּ לְרָצוֹן אִמְרֵי פִי וְהֶגְיוֹן לִבִּי לְפָנֶיךָ יַהְוֶה צוּרִי וְגֹאֲלִי \OpenSection 
\Chapter{20}
\Verse{1}לַמְנַצֵּחַ מִזְמוֹר לְדָוִד 
\Verse{2}יַעַנְךָ יַהְוֶה בְּיוֹם צָרָה יְשַׂגֶּבְךָ שֵׁם אֱלֹהֵי יַעֲקֹב 
\Verse{3}יִשְׁלַח עֶזְרְךָ מִקֹּדֶשׁ וּמִצִּיּוֹן יִסְעָדֶךָּ 
\Verse{4}יִזְכֹּר כָּל מִנְחֹתֶךָ וְעוֹלָתְךָ יְדַשְּׁנֶה סֶלָה 
\Verse{5}יִתֶּן לְךָ כִלְבָבֶךָ וְכָל עֲצָתְךָ יְמַלֵּא 
\Verse{6}נְרַנְּנָה בִּישׁוּעָתֶךָ וּבְשֵׁם אֱלֹהֵינוּ נִדְגֹּל יְמַלֵּא יַהְוֶה כָּל מִשְׁאֲלוֹתֶיךָ 
\Verse{7}עַתָּה יָדַעְתִּי כִּי הוֹשִׁיעַ יַהְוֶה מְשִׁיחוֹ יַעֲנֵהוּ מִשְּׁמֵי קָדְשׁוֹ בִּגְבֻרוֹת יֵשַׁע יְמִינוֹ 
\Verse{8}אֵלֶּה בָרֶכֶב וְאֵלֶּה בַסּוּסִים וַאֲנַחְנוּ בְּשֵׁם יַהְוֶה אֱלֹהֵינוּ נַזְכִּיר 
\Verse{9}הֵמָּה כָּרְעוּ וְנָפָלוּ וַאֲנַחְנוּ קַמְנוּ וַנִּתְעוֹדָד 
\Verse{10}יַהְוֶה הוֹשִׁיעָה הַמֶּלֶךְ יַעֲנֵנוּ בְיוֹם קָרְאֵנוּ \OpenSection 
\Chapter{21}
\Verse{1}לַמְנַצֵּחַ מִזְמוֹר לְדָוִד 
\Verse{2}יַהְוֶה בְּעָזְּךָ יִשְׂמַח מֶלֶךְ וּבִישׁוּעָתְךָ מַה יָגִיל מְאֹד 
\Verse{3}תַּאֲוַת לִבּוֹ נָתַתָּה לּוֹ וַאֲרֶשֶׁת שְׂפָתָיו בַּל מָנַעְתָּ סֶּלָה 
\Verse{4}כִּי תְקַדְּמֶנּוּ בִּרְכוֹת טוֹב תָּשִׁית לְרֹאשׁוֹ עֲטֶרֶת פָּז 
\Verse{5}חַיִּים שָׁאַל מִמְּךָ נָתַתָּה לּוֹ אֹרֶךְ יָמִים עוֹלָם וָעֶד 
\Verse{6}גָּדוֹל כְּבוֹדוֹ בִּישׁוּעָתֶךָ הוֹד וְהָדָר תְּשַׁוֶּה עָלָיו 
\Verse{7}כִּי תְשִׁיתֵהוּ בְרָכוֹת לָעַד תְּחַדֵּהוּ בְשִׂמְחָה אֶת פָּנֶיךָ 
\Verse{8}כִּי הַמֶּלֶךְ בֹּטֵחַ בְּיַהְוֶה וּבְחֶסֶד עֶלְיוֹן בַּל יִמּוֹט 
\Verse{9}תִּמְצָא יָדְךָ לְכָל אֹיְבֶיךָ יְמִינְךָ תִּמְצָא שֹׂנְאֶיךָ 
\Verse{10}תְּשִׁיתֵמוֹ כְּתַנּוּר אֵשׁ לְעֵת פָּנֶיךָ יַהְוֶה בְּאַפּוֹ יְבַלְּעֵם וְתֹאכְלֵם אֵשׁ 
\Verse{11}פִּרְיָמוֹ מֵאֶרֶץ תְּאַבֵּד וְזַרְעָם מִבְּנֵי אָדָם 
\Verse{12}כִּי נָטוּ עָלֶיךָ רָעָה חָשְׁבוּ מְזִמָּה בַּל יוּכָלוּ 
\Verse{13}כִּי תְּשִׁיתֵמוֹ שֶׁכֶם בְּמֵיתָרֶיךָ תְּכוֹנֵן עַל פְּנֵיהֶם 
\Verse{14}רוּמָה יַהְוֶה בְּעֻזֶּךָ נָשִׁירָה וּנְזַמְּרָה גְּבוּרָתֶךָ \OpenSection 
\Chapter{22}
\Verse{1}לַמְנַצֵּחַ עַל אַיֶּלֶת הַשַּׁחַר מִזְמוֹר לְדָוִד 
\Verse{2}אֵלִי אֵלִי לָמָה עֲזַבְתָּנִי רָחוֹק מִישׁוּעָתִי דִּבְרֵי שַׁאֲגָתִי 
\Verse{3}אֱלֹהַי אֶקְרָא יוֹמָם וְלֹא תַעֲנֶה וְלַיְלָה וְלֹא דֻמִיָּה לִי 
\Verse{4}וְאַתָּה קָדוֹשׁ יוֹשֵׁב תְּהִלּוֹת יִשְׂרָאֵל 
\Verse{5}בְּךָ בָּטְחוּ אֲבֹתֵינוּ בָּטְחוּ וַתְּפַלְּטֵמוֹ 
\Verse{6}אֵלֶיךָ זָעֲקוּ וְנִמְלָטוּ בְּךָ בָטְחוּ וְלֹא בוֹשׁוּ 
\Verse{7}וְאָנֹכִי תוֹלַעַת וְלֹא אִישׁ חֶרְפַּת אָדָם וּבְזוּי עָם 
\Verse{8}כָּל רֹאַי יַלְעִגוּ לִי יַפְטִירוּ בְשָׂפָה יָנִיעוּ רֹאשׁ 
\Verse{9}\App{vocalic substantive}{גַּל}{\Reading{גַּל}{SR}\PrimaryReadingSep\Reading{גֹּל}{L}} אֶל יַהְוֶה יְפַלְּטֵהוּ יַצִּילֵהוּ כִּי חָפֵץ בּוֹ 
\Verse{10}כִּי אַתָּה גֹחִי מִבָּטֶן \App{substitution}{מִבְטַחִי}{\Reading{מִבְטַחִי}{SR}\PrimaryReadingSep\Reading{מַבְטִיחִי}{L}} עַל שְׁדֵי אִמִּי 
\Verse{11}עָלֶיךָ הָשְׁלַכְתִּי מֵרָחֶם מִבֶּטֶן אִמִּי אֵלִי אָתָּה 
\Verse{12}אַל תִּרְחַק מִמֶּנִּי כִּי צָרָה קְרוֹבָה כִּי אֵין עוֹזֵר 
\Verse{13}סְבָבוּנִי פָּרִים רַבִּים אַבִּירֵי בָשָׁן כִּתְּרוּנִי 
\Verse{14}פָּצוּ עָלַי פִּיהֶם \App{substitution}{כְּאַרְיֵה}{\Reading{כְּאַרְיֵה}{SR}\PrimaryReadingSep\Reading{אַרְיֵה}{L}} טֹרֵף וְשֹׁאֵג 
\Verse{15}כַּמַּיִם נִשְׁפַּכְתִּי וְהִתְפָּרְדוּ כָּל עַצְמוֹתָי הָיָה לִבִּי כַּדּוֹנָג נָמֵס בְּתוֹךְ מֵעָי 
\Verse{16}יָבֵשׁ כַּחֶרֶשׂ כֹּחִי וּלְשׁוֹנִי מֻדְבָּק מַלְקוֹחָי וְלַעֲפַר מָוֶת תִּשְׁפְּתֵנִי 
\Verse{17}כִּי סְבָבוּנִי כְּלָבִים \App{omission}{רַבִּים}{\Reading{רַבִּים}{SR}\PrimaryReadingSep\Reading{}{L}} עֲדַת מְרֵעִים הִקִּיפוּנִי \App{substitution}{כָּארוּ}{\Reading{כָּארוּ}{SR}\PrimaryReadingSep\Reading{כָּאֲרִי}{L}} יָדַי וְרַגְלָי 
\Verse{18}אֲסַפֵּר כָּל עַצְמוֹתָי הֵמָּה יַבִּיטוּ יִרְאוּ בִי 
\Verse{19}יְחַלְּקוּ בְגָדַי לָהֶם וְעַל לְבוּשִׁי יַפִּילוּ גוֹרָל 
\Verse{20}וְאַתָּה יַהְוֶה אַל תִּרְחָק אֱיָלוּתִי לְעֶזְרָתִי חוּשָׁה 
\Verse{21}הַצִּילָה מֵחֶרֶב נַפְשִׁי מִיַּד כֶּלֶב יְחִידָתִי 
\Verse{22}הוֹשִׁיעֵנִי מִפִּי אַרְיֵה וּמִקַּרְנֵי רֵמִים עֲנִיתָנִי 
\Verse{23}אֲסַפְּרָה שִׁמְךָ לְאֶחָי בְּתוֹךְ קָהָל אֲהַלְלֶךָּ 
\Verse{24}יִרְאֵי יַהְוֶה הַלְלוּהוּ כָּל זֶרַע יַעֲקֹב כַּבְּדוּהוּ וְגוּרוּ מִמֶּנּוּ כָּל זֶרַע יִשְׂרָאֵל 
\Verse{25}כִּי לֹא בָזָה וְלֹא שִׁקַּץ עֱנוּת עָנִי וְלֹא הִסְתִּיר פָּנָיו מִמֶּנּוּ וּבְשַׁוְּעוֹ אֵלָיו שָׁמֵעַ 
\Verse{26}מֵאִתְּךָ תְּהִלָּתִי בְּקָהָל רָב נְדָרַי אֲשַׁלֵּם נֶגֶד יְרֵאָיו 
\Verse{27}יֹאכְלוּ עֲנָוִים וְיִשְׂבָּעוּ יְהַלְלוּ יַהְוֶה דֹּרְשָׁיו יְחִי לְבַבְכֶם לָעַד 
\Verse{28}יִזְכְּרוּ וְיָשֻׁבוּ אֶל יַהְוֶה כָּל אַפְסֵי אָרֶץ וְיִשְׁתַּחֲווּ לְפָנֶיךָ כָּל מִשְׁפְּחוֹת גּוֹיִם 
\Verse{29}כִּי לְיַהְוֶה הַמְּלוּכָה וּמֹשֵׁל בַּגּוֹיִם 
\Verse{30}אָכְלוּ וַיִּשְׁתַּחֲווּ כָּל דִּשְׁנֵי אֶרֶץ לְפָנָיו יִכְרְעוּ כָּל יוֹרְדֵי עָפָר וְנַפְשׁוֹ לֹא חִיָּה 
\Verse{31}\App{substitution}{זַרְעִי}{\Reading{זַרְעִי}{SR}\PrimaryReadingSep\Reading{זֶרַע}{L}} יַעַבְדֶנּוּ יְסֻפַּר לַאדֹנָי לַדּוֹר 
\Verse{32}יָבֹאוּ וְיַגִּידוּ צִדְקָתוֹ לְעַם נוֹלָד כִּי עָשָׂה \OpenSection 
\Chapter{23}
\Verse{1}מִזְמוֹר לְדָוִד יַהְוֶה רֹעִי לֹא אֶחְסָר 
\Verse{2}בִּנְאוֹת דֶּשֶׁא יַרְבִּיצֵנִי עַל מֵי מְנֻחוֹת יְנַהֲלֵנִי 
\Verse{3}נַפְשִׁי יְשׁוֹבֵב יַנְחֵנִי בְמַעְגְּלֵי צֶדֶק לְמַעַן שְׁמוֹ 
\Verse{4}גַּם כִּי אֵלֵךְ בְּגֵיא צַלְמָוֶת לֹא אִירָא רָע כִּי אַתָּה עִמָּדִי שִׁבְטְךָ וּמִשְׁעַנְתֶּךָ הֵמָּה יְנַחֲמֻנִי 
\Verse{5}תַּעֲרֹךְ לְפָנַי שֻׁלְחָן נֶגֶד צֹרְרָי דִּשַּׁנְתָּ בַשֶּׁמֶן רֹאשִׁי \App{substitution}{כּוֹסְךָ}{\Reading{כּוֹסְךָ}{SR}\PrimaryReadingSep\Reading{כּוֹסִי}{L}} רְוָיָה 
\Verse{6}אַךְ טוֹב וָחֶסֶד יִרְדְּפוּנִי כָּל יְמֵי חַיָּי וְשַׁבְתִּי בְּבֵית יַהְוֶה לְאֹרֶךְ יָמִים \OpenSection 
\Chapter{24}
\Verse{1}לְדָוִד מִזְמוֹר לְיַהְוֶה הָאָרֶץ וּמְלוֹאָהּ תֵּבֵל וְיֹשְׁבֵי בָהּ 
\Verse{2}כִּי הוּא עַל יַמִּים יְסָדָהּ וְעַל נְהָרוֹת יְכוֹנְנֶהָ 
\Verse{3}מִי יַעֲלֶה בְהַר יַהְוֶה וּמִי יָקוּם בִּמְקוֹם קָדְשׁוֹ 
\Verse{4}נְקִי כַפַּיִם וּבַר לֵבָב אֲשֶׁר לֹא נָשָׂא לַשָּׁוְא \App{substitution}{נַפְשׁוֹ}{\Reading{נַפְשׁוֹ}{SR}\PrimaryReadingSep\Reading{נַפְשִׁי}{L}} וְלֹא נִשְׁבַּע לְמִרְמָה 
\Verse{5}יִשָּׂא בְרָכָה מֵאֵת יַהְוֶה וּצְדָקָה מֵאֱלֹהֵי יִשְׁעוֹ 
\Verse{6}זֶה דּוֹר \App{substitution}{דֹּרְשֵׁי יַהְוֶה}{\Reading{דֹּרְשֵׁי יַהְוֶה}{SR}\PrimaryReadingSep\Reading{דרשו}{L}} מְבַקְשֵׁי \App{substitution}{פְנֵי אֱלֹהֵי}{\Reading{פְנֵי אֱלֹהֵי}{SR}\PrimaryReadingSep\Reading{פָנֶיךָ}{L}} יַעֲקֹב סֶלָה 
\Verse{7}שְׂאוּ שְׁעָרִים רָאשֵׁיכֶם וְהִנָּשְׂאוּ פִּתְחֵי עוֹלָם וְיָבוֹא מֶלֶךְ הַכָּבוֹד 
\Verse{8}מִי זֶה מֶלֶךְ הַכָּבוֹד יַהְוֶה עִזּוּז וְגִבּוֹר יַהְוֶה גִּבּוֹר מִלְחָמָה 
\Verse{9}שְׂאוּ שְׁעָרִים רָאשֵׁיכֶם וּשְׂאוּ פִּתְחֵי עוֹלָם וְיָבֹא מֶלֶךְ הַכָּבוֹד 
\Verse{10}מִי הוּא זֶה מֶלֶךְ הַכָּבוֹד יַהְוֶה צְבָאוֹת הוּא מֶלֶךְ הַכָּבוֹד סֶלָה \OpenSection 
\Chapter{25}
\Verse{1}לְדָוִד אֵלֶיךָ יַהְוֶה נַפְשִׁי אֶשָּׂא \App{vocalic substantive}{אֱלֹהָי 
\Verse{2}\nospace}{\Reading{אֱלֹהָי \RdgVerse{2}\nospace}{SR}\PrimaryReadingSep\Reading{\RdgVerse{2}אֱלֹהַי}{L}} בְּךָ בָטַחְתִּי אַל אֵבוֹשָׁה אַל יַעַלְצוּ אוֹיְבַי לִי 
\Verse{3}גַּם כָּל קֹוֶיךָ לֹא יֵבֹשׁוּ יֵבֹשׁוּ הַבּוֹגְדִים רֵיקָם 
\Verse{4}דְּרָכֶיךָ יַהְוֶה הוֹדִיעֵנִי אֹרְחוֹתֶיךָ לַמְּדֵנִי 
\Verse{5}הַדְרִיכֵנִי בַאֲמִתֶּךָ וְלַמְּדֵנִי כִּי אַתָּה אֱלֹהֵי יִשְׁעִי \App{substitution}{וְאֹתְךָ}{\Reading{וְאֹתְךָ}{SR}\PrimaryReadingSep\Reading{אוֹתְךָ}{L}} קִוִּיתִי כָּל הַיּוֹם 
\Verse{6}זְכֹר רַחֲמֶיךָ יַהְוֶה וַחֲסָדֶיךָ כִּי מֵעוֹלָם הֵמָּה 
\Verse{7}חַטֹּאות נְעוּרַי וּפְשָׁעַי אַל תִּזְכֹּר כְּחַסְדְּךָ זְכָר לִי אַתָּה לְמַעַן טוּבְךָ יַהְוֶה 
\Verse{8}טוֹב וְיָשָׁר יַהְוֶה עַל כֵּן יוֹרֶה חַטָּאִים בַּדָּרֶךְ 
\Verse{9}יַדְרֵךְ עֲנָוִים בַּמִּשְׁפָּט וִילַמֵּד עֲנָוִים דַּרְכּוֹ 
\Verse{10}כָּל אָרְחוֹת יַהְוֶה חֶסֶד וֶאֱמֶת לְנֹצְרֵי בְרִיתוֹ וְעֵדֹתָיו 
\Verse{11}לְמַעַן שִׁמְךָ יַהְוֶה וְסָלַחְתָּ לַעֲוֺנִי כִּי רַב הוּא 
\Verse{12}מִי זֶה הָאִישׁ יְרֵא יַהְוֶה יוֹרֶנּוּ בְּדֶרֶךְ יִבְחָר 
\Verse{13}נַפְשׁוֹ בְּטוֹב תָּלִין וְזַרְעוֹ יִירַשׁ אָרֶץ 
\Verse{14}סוֹד יַהְוֶה לִירֵאָיו וּבְרִיתוֹ \App{vocalic substantive}{לָהוֹדִיעָם}{\Reading{לָהוֹדִיעָם}{SR}\PrimaryReadingSep\Reading{לְהוֹדִיעָם}{L}} 
\Verse{15}עֵינַי תָּמִיד אֶל יַהְוֶה כִּי הוּא יוֹצִיא מֵרֶשֶׁת רַגְלָי 
\Verse{16}פְּנֵה אֵלַי וְחָנֵּנִי כִּי יָחִיד וְעָנִי אָנִי 
\Verse{17}צָרוֹת לְבָבִי הִרְחִיבוּ מִמְּצוּקוֹתַי הוֹצִיאֵנִי 
\Verse{18}\App{substitution}{קְשֹׁב}{\Reading{קְשֹׁב}{SR}\PrimaryReadingSep\Reading{רְאֵה}{L}} עָנְיִי וַעֲמָלִי וְשָׂא לְכָל חַטֹּאותָי 
\Verse{19}רְאֵה אֹיְבַי כִּי רָבּוּ וְשִׂנְאַת חָמָס שְׂנֵאוּנִי 
\Verse{20}שָׁמְרָה נַפְשִׁי וְהַצִּילֵנִי אַל אֵבוֹשׁ כִּי חָסִיתִי בָךְ 
\Verse{21}תֹּם וָיֹשֶׁר יִצְּרוּנִי כִּי קִוִּיתִיךָ \App{omission}{יַהְוֶה}{\Reading{יַהְוֶה}{SR}\PrimaryReadingSep\Reading{}{L}} 
\Verse{22}פְּדֵה אֱלֹהִים אֶת יִשְׂרָאֵל מִכֹּל צָרוֹתָיו \OpenSection 
\Chapter{26}
\Verse{1}לְדָוִד שָׁפְטֵנִי יַהְוֶה כִּי אֲנִי בְּתֻמִּי הָלַכְתִּי וּבְיַהְוֶה בָּטַחְתִּי לֹא אֶמְעָד 
\Verse{2}בְּחָנֵנִי יַהְוֶה וְנַסֵּנִי צְרוֹפָה כִלְיוֹתַי וְלִבִּי 
\Verse{3}כִּי חַסְדְּךָ לְנֶגֶד עֵינָי וְהִתְהַלַּכְתִּי בַּאֲמִתֶּךָ 
\Verse{4}לֹא יָשַׁבְתִּי עִם מְתֵי שָׁוְא וְעִם נַעֲלָמִים לֹא אָבוֹא 
\Verse{5}שָׂנֵאתִי קְהַל מְרֵעִים וְעִם רְשָׁעִים לֹא אֵשֵׁב 
\Verse{6}אֶרְחַץ בְּנִקָּיוֹן כַּפָּי וַאֲסֹבְבָה אֶת מִזְבַּחֲךָ יַהְוֶה 
\Verse{7}לַשְׁמִעַ בְּקוֹל תּוֹדָה וּלְסַפֵּר כָּל נִפְלְאוֹתֶיךָ 
\Verse{8}יַהְוֶה אָהַבְתִּי מְעוֹן בֵּיתֶךָ וּמְקוֹם מִשְׁכַּן כְּבוֹדֶךָ 
\Verse{9}אַל תֶּאֱסֹף עִם חַטָּאִים נַפְשִׁי וְעִם אַנְשֵׁי דָמִים חַיָּי 
\Verse{10}אֲשֶׁר בִּידֵיהֶם זִמָּה וִימִינָם מָלְאָה שֹּׁחַד 
\Verse{11}וַאֲנִי בְּתֻמִּי אֵלֵךְ פְּדֵנִי וְחָנֵּנִי 
\Verse{12}רַגְלִי עָמְדָה בְמִישׁוֹר בְּמַקְהֵלִים \App{substitution}{אֲבָרֲכֶךָ}{\Reading{אֲבָרֲכֶךָ}{SR}\PrimaryReadingSep\Reading{אֲבָרֵךְ}{L}} יַהְוֶה \OpenSection 
\Chapter{27}
\Verse{1}לְדָוִד יַהְוֶה אוֹרִי וְיִשְׁעִי מִמִּי אִירָא יַהְוֶה מָעוֹז חַיַּי מִמִּי אֶפְחָד 
\Verse{2}בִּקְרֹב עָלַי מְרֵעִים לֶאֱכֹל אֶת בְּשָׂרִי צָרַי וְאֹיְבַי לִי הֵמָּה כָשְׁלוּ וְנָפָלוּ 
\Verse{3}אִם תַּחֲנֶה עָלַי מַחֲנֶה לֹא יִירָא לִבִּי אִם תָּקוּם עָלַי מִלְחָמָה בְּזֹאת אֲנִי בוֹטֵחַ 
\Verse{4}אַחַת שָׁאַלְתִּי מֵאֵת יַהְוֶה אוֹתָהּ אֲבַקֵּשׁ \App{vocalic substantive}{שַׁבְתִּי}{\Reading{שַׁבְתִּי}{SR}\PrimaryReadingSep\Reading{שִׁבְתִּי}{L}} בְּבֵית יַהְוֶה כָּל יְמֵי חַיַּי לַחֲזוֹת בְּנֹעַם יַהְוֶה וּלְבַקֵּר בְּהֵיכָלוֹ 
\Verse{5}כִּי יִצְפְּנֵנִי בְּסֻכֹּה בְּיוֹם רָעָה יַסְתִּרֵנִי בְּסֵתֶר אָהֳלוֹ בְּצוּר יְרוֹמְמֵנִי 
\Verse{6}וְעַתָּה יָרוּם רֹאשִׁי עַל אֹיְבַי סְבִיבוֹתַי וְאֶזְבְּחָה בְאָהֳלוֹ זִבְחֵי תְרוּעָה אָשִׁירָה וַאֲזַמְּרָה לְיַהְוֶה 
\Verse{7}שְׁמַע יַהְוֶה קוֹלִי אֶקְרָא וְחָנֵּנִי וַעֲנֵנִי 
\Verse{8}לְךָ אָמַר לִבִּי \App{vocalic substantive}{בִּקְּשׁוּ}{\Reading{בִּקְּשׁוּ}{SR}\PrimaryReadingSep\Reading{בַּקְּשׁוּ}{L}} פָנָי אֶת פָּנֶיךָ יַהְוֶה אֲבַקֵּשׁ 
\Verse{9}אַל תַּסְתֵּר פָּנֶיךָ מִמֶּנִּי אַל תַּט בְּאַף עַבְדֶּךָ עֶזְרָתִי הָיִיתָ אַל תִּטְּשֵׁנִי וְאַל תַּעַזְבֵנִי אֱלֹהֵי יִשְׁעִי 
\Verse{10}כִּי אָבִי וְאִמִּי עֲזָבוּנִי וְיַהְוֶה יַאַסְפֵנִי 
\Verse{11}הוֹרֵנִי יַהְוֶה דַּרְכֶּךָ וּנְחֵנִי בְּאֹרַח מִישׁוֹר לְמַעַן שׁוֹרְרָי 
\Verse{12}אַל תִּתְּנֵנִי בְּנֶפֶשׁ צָרָי כִּי קָמוּ בִי עֵדֵי שֶׁקֶר וִיפֵחַ חָמָס \App{substitution}{לוֹ 
\Verse{13}הֶאֱמַנְתִּי}{\Reading{לוֹ \RdgVerse{13}הֶאֱמַנְתִּי}{SR}\PrimaryReadingSep\Reading{\RdgVerse{13}לוּלֵא הֶאֱמַנְתִּי}{L}} לִרְאוֹת בְּטוּב יַהְוֶה בְּאֶרֶץ חַיִּים 
\Verse{14}קַוֵּה אֶל יַהְוֶה חֲזַק וְיַאֲמֵץ לִבֶּךָ וְקַוֵּה אֶל יַהְוֶה \OpenSection 
\Chapter{28}
\Verse{1}לְדָוִד אֵלֶיךָ יַהְוֶה אֶקְרָא צוּרִי אַל תֶּחֱרַשׁ מִמֶּנִּי פֶּן תֶּחֱשֶׁה מִמֶּנִּי וְנִמְשַׁלְתִּי עִם יוֹרְדֵי בוֹר 
\Verse{2}שְׁמַע קוֹל תַּחֲנוּנַי בְּשַׁוְּעִי אֵלֶיךָ בְּנָשְׂאִי יָדַי אֶל דְּבִיר קָדְשֶׁךָ 
\Verse{3}אַל תִּמְשְׁכֵנִי עִם רְשָׁעִים וְעִם פֹּעֲלֵי אָוֶן דֹּבְרֵי שָׁלוֹם עִם רֵעֵיהֶם וְרָעָה בִּלְבָבָם 
\Verse{4}תֶּן לָהֶם כְּפָעֳלָם וּכְרֹעַ מַעַלְלֵיהֶם כְּמַעֲשֵׂה יְדֵיהֶם תֵּן לָהֶם הָשֵׁב גְּמוּלָם לָהֶם 
\Verse{5}כִּי לֹא יָבִינוּ אֶל פְּעֻלֹּת יַהְוֶה וְאֶל מַעֲשֵׂה יָדָיו יֶהֶרְסֵם וְלֹא יִבְנֵם 
\Verse{6}בָּרוּךְ יַהְוֶה כִּי שָׁמַע קוֹל תַּחֲנוּנָי 
\Verse{7}יַהְוֶה עֻזִּי וּמָגִנִּי בּוֹ בָטַח לִבִּי וְנֶעֱזָרְתִּי וַיַּעֲלֹז לִבִּי וּמִשִּׁירִי אֲהוֹדֶנּוּ 
\Verse{8}יַהְוֶה עֹז \App{substitution}{לְעַמּוֹ}{\Reading{לְעַמּוֹ}{SR}\PrimaryReadingSep\Reading{לָמוֹ}{L}} וּמָעוֹז יְשׁוּעוֹת מְשִׁיחוֹ הוּא 
\Verse{9}הוֹשִׁיעָה אֶת עַמֶּךָ וּבָרֵךְ אֶת נַחֲלָתֶךָ וּרְעֵם וְנַשְּׂאֵם עַד הָעוֹלָם \OpenSection 
\Chapter{29}
\Verse{1}מִזְמוֹר לְדָוִד הָבוּ לְיַהְוֶה בְּנֵי אֵלִים הָבוּ לְיַהְוֶה כָּבוֹד וָעֹז 
\Verse{2}הָבוּ לְיַהְוֶה כְּבוֹד שְׁמוֹ הִשְׁתַּחֲווּ לְיַהְוֶה בְּהַדְרַת קֹדֶשׁ 
\Verse{3}קוֹל יַהְוֶה עַל הַמָּיִם אֵל הַכָּבוֹד הִרְעִים יַהְוֶה עַל מַיִם רַבִּים 
\Verse{4}קוֹל יַהְוֶה בַּכֹּחַ קוֹל יַהְוֶה בֶּהָדָר 
\Verse{5}קוֹל יַהְוֶה שֹׁבֵר אֲרָזִים וַיְשַׁבֵּר יַהְוֶה אֶת אַרְזֵי הַלְּבָנוֹן 
\Verse{6}וַיַּרְקִידֵם כְּמוֹ עֵגֶל לְבָנוֹן וְשִׂרְיֹן כְּמוֹ בֶן רְאֵמִים 
\Verse{7}קוֹל יַהְוֶה חֹצֵב לַהֲבוֹת אֵשׁ 
\Verse{8}קוֹל יַהְוֶה יָחִיל מִדְבָּר יָחִיל יַהְוֶה מִדְבַּר קָדֵשׁ 
\Verse{9}קוֹל יַהְוֶה יְחוֹלֵל אַיָּלוֹת וַיֶּחֱשֹׂף יְעָרוֹת וּבְהֵיכָלוֹ כֻּלּוֹ אֹמֵר כָּבוֹד 
\Verse{10}יַהְוֶה לַמַּבּוּל יָשָׁב וַיֵּשֶׁב יַהְוֶה מֶלֶךְ לְעוֹלָם 
\Verse{11}יַהְוֶה עֹז לְעַמּוֹ יִתֵּן יַהְוֶה יְבָרֵךְ אֶת עַמּוֹ בַשָּׁלוֹם \OpenSection 
\Chapter{30}
\Verse{1}מִזְמוֹר שִׁיר חֲנֻכַּת הַבַּיִת לְדָוִד 
\Verse{2}אֲרוֹמִמְךָ יַהְוֶה כִּי דִלִּיתָנִי וְלֹא שִׂמַּחְתָּ אֹיְבַי לִי 
\Verse{3}יַהְוֶה אֱלֹהָי שִׁוַּעְתִּי אֵלֶיךָ וַתִּרְפָּאֵנִי 
\Verse{4}יַהְוֶה הֶעֱלִיתָ מִן שְׁאוֹל נַפְשִׁי חִיִּיתַנִי מִיּוֹרְדִי בוֹר 
\Verse{5}זַמְּרוּ לְיַהְוֶה חֲסִידָיו וְהוֹדוּ לְזֵכֶר קָדְשׁוֹ 
\Verse{6}כִּי רֶגַע בְּאַפּוֹ חַיִּים בִּרְצוֹנוֹ בָּעֶרֶב יָלִין בֶּכִי וְלַבֹּקֶר רִנָּה 
\Verse{7}וַאֲנִי אָמַרְתִּי בְשַׁלְוִי בַּל אֶמּוֹט לְעוֹלָם 
\Verse{8}יַהְוֶה בִּרְצוֹנְךָ הֶעֱמַדְתָּה לְהַרְרִי עֹז הִסְתַּרְתָּ פָנֶיךָ הָיִיתִי נִבְהָל 
\Verse{9}אֵלֶיךָ יַהְוֶה אֶקְרָא וְאֶל אֲדֹנָי אֶתְחַנָּן 
\Verse{10}מַה בֶּצַע בְּדָמִי בְּרִדְתִּי אֶל שָׁחַת הֲיוֹדְךָ עָפָר הֲיַגִּיד אֲמִתֶּךָ 
\Verse{11}שְׁמַע יַהְוֶה וְחָנֵּנִי יַהְוֶה הֱיֵה עֹזֵר לִי 
\Verse{12}הָפַכְתָּ מִסְפְּדִי לְמָחוֹל לִי פִּתַּחְתָּ שַׂקִּי וַתְּאַזְּרֵנִי שִׂמְחָה 
\Verse{13}לְמַעַן יְזַמֶּרְךָ \App{substitution}{כְבוֹדִי}{\Reading{כְבוֹדִי}{SR}\PrimaryReadingSep\Reading{כָבוֹד}{L}} וְלֹא יִדֹּם יַהְוֶה אֱלֹהַי לְעוֹלָם אוֹדֶךָּ \OpenSection 
\Chapter{31}
\Verse{1}לַמְנַצֵּחַ מִזְמוֹר לְדָוִד 
\Verse{2}בְּךָ יַהְוֶה חָסִיתִי אַל אֵבוֹשָׁה לְעוֹלָם בְּצִדְקָתְךָ פַלְּטֵנִי 
\Verse{3}הַטֵּה אֵלַי אָזְנְךָ מְהֵרָה הַצִּילֵנִי הֱיֵה לִי לְצוּר מָעוֹז לְבֵית מְצוּדוֹת לְהוֹשִׁיעֵנִי 
\Verse{4}כִּי סַלְעִי וּמְצוּדָתִי אָתָּה וּלְמַעַן שִׁמְךָ תַּנְחֵנִי וּתְנַהֲלֵנִי 
\Verse{5}תּוֹצִיאֵנִי מֵרֶשֶׁת זוּ טָמְנוּ לִי כִּי אַתָּה מָעוּזִּי 
\Verse{6}בְּיָדְךָ אַפְקִיד רוּחִי פָּדִיתָה אוֹתִי יַהְוֶה אֵל אֱמֶת 
\Verse{7}שָׂנֵאתִי הַשֹּׁמְרִים הַבְלֵי שָׁוְא וַאֲנִי אֶל יַהְוֶה בָּטָחְתִּי 
\Verse{8}אָגִילָה וְאֶשְׂמְחָה בְּחַסְדֶּךָ אֲשֶׁר רָאִיתָ אֶת עָנְיִי יָדַעְתָּ בְּצָרוֹת נַפְשִׁי 
\Verse{9}וְלֹא הִסְגַּרְתַּנִי בְּיַד אוֹיֵב הֶעֱמַדְתָּ בַמֶּרְחָב רַגְלָי 
\Verse{10}חָנֵּנִי יַהְוֶה כִּי צַר לִי עָשְׁשָׁה \App{substitution}{מִכַּעַס}{\Reading{מִכַּעַס}{SR}\PrimaryReadingSep\Reading{בְכַעַס}{L}} עֵינִי נַפְשִׁי וּבִטְנִי 
\Verse{11}כִּי כָלוּ בְיָגוֹן חַיַּי וּשְׁנוֹתַי בַּאֲנָחָה כָּשַׁל \App{vocalic substantive}{בָּעוֹנִי}{\Reading{בָּעוֹנִי}{SR}\PrimaryReadingSep\Reading{בַּעֲוֺנִי}{L}} כֹחִי וַעֲצָמַי עָשֵׁשׁוּ 
\Verse{12}מִכָּל צֹרְרַי הָיִיתִי חֶרְפָּה וְלִשֲׁכֵנַי מְאֹד וּפַחַד לִמְיֻדָּעָי רֹאַי בַּחוּץ נָדְדוּ מִמֶּנִּי 
\Verse{13}נִשְׁכַּחְתִּי כְּמֵת מִלֵּב הָיִיתִי כִּכְלִי אֹבֵד 
\Verse{14}כִּי שָׁמַעְתִּי דִּבַּת רַבִּים מָגוֹר מִסָּבִיב בְּהִוָּסְדָם יַחַד עָלַי לָקַחַת נַפְשִׁי זָמָמוּ 
\Verse{15}וַאֲנִי עָלֶיךָ בָטַחְתִּי יַהְוֶה אָמַרְתִּי אֱלֹהַי אָתָּה 
\Verse{16}בְּיָדְךָ עִתֹּתָי הַצִּילֵנִי מִיַּד אוֹיְבַי וּמֵרֹדְפָי 
\Verse{17}הָאִירָה פָנֶיךָ עַל עַבְדֶּךָ הוֹשִׁיעֵנִי בְחַסְדֶּךָ 
\Verse{18}יַהְוֶה אַל אֵבוֹשָׁה כִּי קְרָאתִיךָ יֵבֹשׁוּ רְשָׁעִים יִדְּמוּ לִשְׁאוֹל 
\Verse{19}תֵּאָלַמְנָה שִׂפְתֵי שָׁקֶר הַדֹּבְרוֹת עַל צַדִּיק עָתָק בְּגַאֲוָה וָבוּז 
\Verse{20}מָה רַב טוּבְךָ אֲשֶׁר צָפַנְתָּ לִּירֵאֶיךָ פָּעַלְתָּ לַחֹסִים בָּךְ נֶגֶד בְּנֵי אָדָם 
\Verse{21}תַּסְתִּירֵם בְּסֵתֶר פָּנֶיךָ מֵרֻכְסֵי אִישׁ תִּצְפְּנֵם בְּסֻכָּה מֵרִיב לְשֹׁנוֹת 
\Verse{22}בָּרוּךְ יַהְוֶה כִּי הִפְלִיא חַסְדּוֹ לִי בְּעִיר מָצוֹר 
\Verse{23}וַאֲנִי אָמַרְתִּי בְחָפְזִי נִגְרַזְתִּי מִנֶּגֶד עֵינֶיךָ אָכֵן שָׁמַעְתָּ קוֹל תַּחֲנוּנַי בְּשַׁוְּעִי אֵלֶיךָ 
\Verse{24}אֶהֱבוּ אֶת יַהְוֶה כָּל חֲסִידָיו אֱמוּנִים נֹצֵר יַהְוֶה וּמְשַׁלֵּם עַל יֶתֶר עֹשֵׂה גַאֲוָה 
\Verse{25}חִזְקוּ וְיַאֲמֵץ לְבַבְכֶם כָּל הַמְיַחֲלִים לְיַהְוֶה \OpenSection 
\Chapter{32}
\Verse{1}לְדָוִד מַשְׂכִּיל אַשְׁרֵי נְשׂוּי פֶּשַׁע כְּסוּי חֲטָאָה 
\Verse{2}אַשְׁרֵי אָדָם לֹא יַחְשֹׁב יַהְוֶה לוֹ עָוֺן וְאֵין בְּרוּחוֹ רְמִיָּה 
\Verse{3}כִּי הֶחֱרַשְׁתִּי בָּלוּ עֲצָמָי בְּשַׁאֲגָתִי כָּל הַיּוֹם 
\Verse{4}כִּי יוֹמָם וָלַיְלָה תִּכְבַּד עָלַי יָדֶךָ נֶהְפַּךְ לְשַׁדִּי בְּחַרְבֹנֵי קַיִץ סֶלָה 
\Verse{5}חַטָּאתִי אוֹדִיעֲךָ וַעֲוֺנִי לֹא כִסִּיתִי אָמַרְתִּי אוֹדֶה עֲלֵי פְשָׁעַי לְיַהְוֶה וְאַתָּה נָשָׂאתָ עֲוֺן חַטָּאתִי סֶלָה 
\Verse{6}עַל זֹאת יִתְפַּלֵּל כָּל חָסִיד אֵלֶיךָ לְעֵת מְצֹא רַק לְשֵׁטֶף מַיִם רַבִּים אֵלָיו לֹא יַגִּיעוּ 
\Verse{7}אַתָּה סֵתֶר לִי מִצַּר תִּצְּרֵנִי רָנֵּי פַלֵּט תְּסוֹבְבֵנִי סֶלָה 
\Verse{8}אַשְׂכִּילְךָ וְאוֹרְךָ בְּדֶרֶךְ זוּ תֵלֵךְ אִיעֲצָה עָלֶיךָ עֵינִי 
\Verse{9}אַל תִּהְיוּ כְּסוּס כְּפֶרֶד אֵין הָבִין בְּמֶתֶג וָרֶסֶן עֶדְיוֹ לִבְלוֹם בַּל קְרֹב אֵלֶיךָ 
\Verse{10}רַבִּים מַכְאוֹבִים לָרָשָׁע וְהַבּוֹטֵחַ בְּיַהְוֶה חֶסֶד יְסוֹבְבֶנּוּ 
\Verse{11}שִׂמְחוּ בְיַהְוֶה וְגִילוּ צַדִּיקִים וְהַרְנִינוּ כָּל יִשְׁרֵי לֵב \OpenSection 
\Chapter{33}
\Verse{1}\App{omission}{לְדָוִד}{\Reading{לְדָוִד}{SR}\PrimaryReadingSep\Reading{}{L}} רַנְּנוּ צַדִּיקִים בְּיַהְוֶה לַיְשָׁרִים נָאוָה תְהִלָּה 
\Verse{2}הוֹדוּ לְיַהְוֶה בְּכִנּוֹר בְּנֵבֶל עָשׂוֹר זַמְּרוּ לוֹ 
\Verse{3}שִׁירוּ לוֹ שִׁיר חָדָשׁ הֵיטִיבוּ נַגֵּן בִּתְרוּעָה 
\Verse{4}כִּי יָשָׁר דְּבַר יַהְוֶה וְכָל מַעֲשֵׂהוּ בֶּאֱמוּנָה 
\Verse{5}אֹהֵב צְדָקָה וּמִשְׁפָּט חֶסֶד יַהְוֶה מָלְאָה הָאָרֶץ 
\Verse{6}בִּדְבַר יַהְוֶה שָׁמַיִם נַעֲשׂוּ וּבְרוּחַ פִּיו כָּל צְבָאָם 
\Verse{7}כֹּנֵס כַּנֵּד מֵי הַיָּם נֹתֵן בְּאוֹצָרוֹת תְּהוֹמוֹת 
\Verse{8}יִירְאוּ מִיַּהְוֶה כָּל הָאָרֶץ מִמֶּנּוּ יָגוּרוּ כָּל יֹשְׁבֵי תֵבֵל 
\Verse{9}כִּי הוּא אָמַר וַיֶּהִי הוּא צִוָּה וַיַּעֲמֹד 
\Verse{10}יַהְוֶה הֵפִיר עֲצַת גּוֹיִם הֵנִיא מַחְשְׁבוֹת עַמִּים 
\Verse{11}עֲצַת יַהְוֶה לְעוֹלָם תַּעֲמֹד מַחְשְׁבוֹת לִבּוֹ לְדֹר וָדֹר 
\Verse{12}אַשְׁרֵי הַגּוֹי אֲשֶׁר יַהְוֶה אֱלֹהָיו הָעָם בָּחַר לְנַחֲלָה לוֹ 
\Verse{13}מִשָּׁמַיִם הִבִּיט יַהְוֶה רָאָה אֶת כָּל בְּנֵי הָאָדָם 
\Verse{14}מִמְּכוֹן שִׁבְתּוֹ הִשְׁגִּיחַ אֶל כָּל יֹשְׁבֵי הָאָרֶץ 
\Verse{15}הַיֹּצֵר יַחַד לִבָּם הַמֵּבִין אֶל כָּל מַעֲשֵׂיהֶם 
\Verse{16}אֵין הַמֶּלֶךְ נוֹשָׁע בְּרָב חָיִל גִּבּוֹר לֹא יִנָּצֵל בְּרָב כֹּחַ 
\Verse{17}שֶׁקֶר הַסּוּס לִתְשׁוּעָה וּבְרֹב חֵילוֹ לֹא יְמַלֵּט 
\Verse{18}הִנֵּה עֵין יַהְוֶה אֶל יְרֵאָיו לַמְיַחֲלִים לְחַסְדּוֹ 
\Verse{19}לְהַצִּיל מִמָּוֶת נַפְשָׁם וּלְחַיּוֹתָם בָּרָעָב 
\Verse{20}נַפְשֵׁנוּ חִכְּתָה לְיַהְוֶה עֶזְרֵנוּ וּמָגִנֵּנוּ הוּא 
\Verse{21}כִּי בוֹ יִשְׂמַח לִבֵּנוּ כִּי בְשֵׁם קָדְשׁוֹ בָטָחְנוּ 
\Verse{22}יְהִי חַסְדְּךָ יַהְוֶה עָלֵינוּ כַּאֲשֶׁר יִחַלְנוּ לָךְ \OpenSection 
\Chapter{34}
\Verse{1}לְדָוִד בְּשַׁנּוֹתוֹ אֶת טַעְמוֹ לִפְנֵי אֲבִימֶלֶךְ וַיְגָרֲשֵׁהוּ וַיֵּלַךְ 
\Verse{2}אֲבָרֲכָה אֶת יַהְוֶה בְּכָל עֵת תָּמִיד תְּהִלָּתוֹ בְּפִי 
\Verse{3}בְּיַהְוֶה תִּתְהַלֵּל נַפְשִׁי יִשְׁמְעוּ עֲנָוִים וְיִשְׂמָחוּ 
\Verse{4}גַּדְּלוּ לְיַהְוֶה אִתִּי וּנְרוֹמְמָה שְׁמוֹ יַחְדָּו 
\Verse{5}דָּרַשְׁתִּי אֶת יַהְוֶה וְעָנָנִי וּמִכָּל מְגוּרוֹתַי הִצִּילָנִי 
\Verse{6}\App{vocalic substantive}{הַבִּיטוּ}{\Reading{הַבִּיטוּ}{SR}\PrimaryReadingSep\Reading{הִבִּיטוּ}{L}} אֵלָיו \App{vocalic substantive}{וּנְהָרוּ}{\Reading{וּנְהָרוּ}{SR}\PrimaryReadingSep\Reading{וְנָהָרוּ}{L}} וּפְנֵיהֶם אַל יֶחְפָּרוּ 
\Verse{7}זֶה עָנִי קָרָא וְיַהְוֶה שָׁמֵעַ וּמִכָּל צָרוֹתָיו הוֹשִׁיעוֹ 
\Verse{8}חֹנֶה מַלְאַךְ יַהְוֶה סָבִיב לִירֵאָיו וַיְחַלְּצֵם 
\Verse{9}טַעֲמוּ וּרְאוּ כִּי טוֹב יַהְוֶה אַשְׁרֵי הַגֶּבֶר יֶחֱסֶה בּוֹ 
\Verse{10}יְראוּ אֶת יַהְוֶה קְדֹשָׁיו כִּי אֵין מַחְסוֹר לִירֵאָיו 
\Verse{11}כְּפִירִים רָשׁוּ וְרָעֵבוּ וְדֹרְשֵׁי יַהְוֶה לֹא יַחְסְרוּ כָל טוֹב 
\Verse{12}לְכוּ בָנִים שִׁמְעוּ לִי יִרְאַת יַהְוֶה אֲלַמֶּדְכֶם 
\Verse{13}מִי הָאִישׁ הֶחָפֵץ חַיִּים אֹהֵב יָמִים לִרְאוֹת טוֹב 
\Verse{14}נְצֹר לְשׁוֹנְךָ מֵרָע וּשְׂפָתֶיךָ מִדַּבֵּר מִרְמָה 
\Verse{15}סוּר מֵרָע וַעֲשֵׂה טוֹב בַּקֵּשׁ שָׁלוֹם וְרָדְפֵהוּ 
\Verse{16}עֵינֵי יַהְוֶה אֶל צַדִּיקִים וְאָזְנָיו אֶל שַׁוְעָתָם 
\Verse{17}פְּנֵי יַהְוֶה בְּעֹשֵׂי רָע לְהַכְרִית מֵאֶרֶץ זִכְרָם 
\Verse{18}צָעֲקוּ וְיַהְוֶה שָׁמֵעַ וּמִכָּל צָרוֹתָם הִצִּילָם 
\Verse{19}קָרוֹב יַהְוֶה לְנִשְׁבְּרֵי לֵב וְאֶת דַּכְּאֵי רוּחַ יוֹשִׁיעַ 
\Verse{20}רַבּוֹת רָעוֹת צַדִּיק וּמִכֻּלָּם יַצִּילֶנּוּ יַהְוֶה 
\Verse{21}שֹׁמֵר כָּל עַצְמוֹתָיו אַחַת מֵהֵנָּה לֹא נִשְׁבָּרָה 
\Verse{22}\App{vocalic substantive}{תְּמוּתַת}{\Reading{תְּמוּתַת}{SR}\PrimaryReadingSep\Reading{תְּמוֹתֵת}{L}} רָשָׁע רָעָה וְשֹׂנְאֵי צַדִּיק יֶאְשָׁמוּ 
\Verse{23}פֹּדֶה יַהְוֶה נֶפֶשׁ עֲבָדָיו וְלֹא יֶאְשְׁמוּ כָּל הַחֹסִים בּוֹ \OpenSection 
\Chapter{35}
\Verse{1}לְדָוִד רִיבָה יַהְוֶה אֶת יְרִיבַי לְחַם אֶת לֹחֲמָי 
\Verse{2}הַחֲזֵק מָגֵן וְצִנָּה וְקוּמָה בְּעֶזְרָתִי 
\Verse{3}וְהָרֵק חֲנִית וּסְגֹר לִקְרַאת רֹדְפָי אֱמֹר לְנַפְשִׁי יְשֻׁעָתֵךְ אָנִי 
\Verse{4}יֵבֹשׁוּ וְיִכָּלְמוּ מְבַקְשֵׁי נַפְשִׁי יִסֹּגוּ אָחוֹר וְיַחְפְּרוּ חֹשְׁבֵי רָעָתִי 
\Verse{5}יִהְיוּ כְּמֹץ לִפְנֵי רוּחַ וּמַלְאַךְ יַהְוֶה \App{substitution}{דּוֹחָם}{\Reading{דּוֹחָם}{SR}\PrimaryReadingSep\Reading{דּוֹחֶה}{L}} 
\Verse{6}יְהִי דַרְכָּם חֹשֶׁךְ וַחֲלַקְלַקֹּת וּמַלְאַךְ יַהְוֶה רֹדְפָם 
\Verse{7}כִּי חִנָּם טָמְנוּ לִי שַׁחַת רִשְׁתָּם חִנָּם חָפְרוּ לְנַפְשִׁי 
\Verse{8}תְּבוֹאֵהוּ שׁוֹאָה לֹא יֵדָע וְרִשְׁתּוֹ אֲשֶׁר טָמַן תִּלְכְּדוֹ בְּשׁוֹאָה יִפָּל בָּהּ 
\Verse{9}וְנַפְשִׁי תָּגִיל בְּיַהְוֶה תָּשִׂישׂ בִּישׁוּעָתוֹ 
\Verse{10}כָּל עַצְמוֹתַי תֹּאמַרְנָה יַהְוֶה מִי כָמוֹךָ מַצִּיל עָנִי מֵחָזָק מִמֶּנּוּ וְעָנִי וְאֶבְיוֹן מִגֹּזְלוֹ 
\Verse{11}יְקוּמוּן עֵדֵי חָמָס אֲשֶׁר לֹא יָדַעְתִּי יִשְׁאָלוּנִי 
\Verse{12}יְשַׁלְּמוּנִי רָעָה תַּחַת טוֹבָה שְׁכוֹל לְנַפְשִׁי 
\Verse{13}וַאֲנִי בַּחֲלוֹתָם לְבוּשִׁי שָׂק עִנֵּיתִי בַצּוֹם נַפְשִׁי וּתְפִלָּתִי עַל חֵיקִי תָשׁוּב 
\Verse{14}כְּרֵעַ כְּאָח לִי הִתְהַלָּכְתִּי כַּאֲבֶל אֵם קֹדֵר שַׁחוֹתִי 
\Verse{15}וּבְצַלְעִי שָׂמְחוּ וְנֶאֱסָפוּ נֶאֶסְפוּ עָלַי נֵכִים וְלֹא יָדַעְתִּי קָרְעוּ וְלֹא דָמּוּ 
\Verse{16}\App{substitution}{בְּחַנְפִי לָעֲגוּ לַעַג}{\Reading{בְּחַנְפִי לָעֲגוּ לַעַג}{SR}\PrimaryReadingSep\Reading{בְּחַנְפֵי לַעֲגֵי מָעוֹג}{L}} חָרֹק עָלַי שִׁנֵּימוֹ 
\Verse{17}אֲדֹנַי כַּמָּה תִרְאֶה הָשִׁיבָה נַפְשִׁי מִשֹּׁאֵיהֶם מִכְּפִירִים יְחִידָתִי 
\Verse{18}אוֹדְךָ בְּקָהָל רָב בְּעַם עָצוּם אֲהַלְלֶךָּ 
\Verse{19}אַל יִשְׂמְחוּ לִי אֹיְבַי שֶׁקֶר שֹׂנְאַי חִנָּם יִקְרְצוּ עָיִן 
\Verse{20}כִּי לֹא שָׁלוֹם יְדַבֵּרוּ וְעַל רִגְעֵי אֶרֶץ דִּבְרֵי מִרְמוֹת יַחֲשֹׁבוּן 
\Verse{21}וַיַּרְחִיבוּ עָלַי פִּיהֶם אָמְרוּ הֶאָח הֶאָח רָאֲתָה עֵינֵנוּ 
\Verse{22}רָאִיתָה יַהְוֶה אַל תֶּחֱרַשׁ אֲדֹנַי אַל תִּרְחַק מִמֶּנִּי 
\Verse{23}הָעִירָה וְהָקִיצָה לְמִשְׁפָּטִי אֱלֹהַי וַאדֹנָי לְרִיבִי 
\Verse{24}שָׁפְטֵנִי כְצִדְקְךָ יַהְוֶה אֱלֹהָי וְאַל יִשְׂמְחוּ לִי 
\Verse{25}אַל יֹאמְרוּ בְלִבָּם הֶאָח נַפְשֵׁנוּ אַל יֹאמְרוּ בִּלַּעֲנוּהוּ 
\Verse{26}יֵבֹשׁוּ וְיַחְפְּרוּ יַחְדָּו שְׂמֵחֵי רָעָתִי יִלְבְּשׁוּ בֹשֶׁת וּכְלִמָּה הַמַּגְדִּילִים עָלָי 
\Verse{27}יָרֹנּוּ וְיִשְׂמְחוּ חֲפֵצֵי צִדְקִי וְיֹאמְרוּ תָמִיד יִגְדַּל יַהְוֶה הֶחָפֵץ שְׁלוֹם עַבְדּוֹ 
\Verse{28}וּלְשׁוֹנִי תֶּהְגֶּה צִדְקֶךָ כָּל הַיּוֹם תְּהִלָּתֶךָ \OpenSection 
\column %MANUAL
\Chapter{36}
\Verse{1}לַמְנַצֵּחַ לְעֶבֶד יַהְוֶה לְדָוִד 
\Verse{2}\App{vocalic substantive}{נָאַם}{\Reading{נָאַם}{SR}\PrimaryReadingSep\Reading{נְאֻם}{L}} \App{vocalic substantive}{פֹּשֵׁעַ לִרְשֹׁעַ}{\Reading{פֹּשֵׁעַ לִרְשֹׁעַ}{SR}\PrimaryReadingSep\Reading{פֶּשַׁע לָרָשָׁע}{L}} בְּקֶרֶב \App{substitution}{לִבּוֹ}{\Reading{לִבּוֹ}{SR}\PrimaryReadingSep\Reading{לִבִּי}{L}} אֵין פַּחַד אֱלֹהִים לְנֶגֶד עֵינָיו 
\Verse{3}כִּי הֶחֱלִיק אֵלָיו בְּעֵינָיו לִמְצֹא עֲוֺנוֹ לִשְׂנֹא 
\Verse{4}דִּבְרֵי פִיו אָוֶן וּמִרְמָה חָדַל לְהַשְׂכִּיל לְהֵיטִיב 
\Verse{5}אָוֶן יַחְשֹׁב עַל מִשְׁכָּבוֹ יִתְיַצֵּב עַל דֶּרֶךְ לֹא טוֹב רָע לֹא יִמְאָס 
\Verse{6}יַהְוֶה בְּהַשָּׁמַיִם חַסְדֶּךָ אֱמוּנָתְךָ עַד שְׁחָקִים 
\Verse{7}צִדְקָתְךָ כְּהַרְרֵי אֵל מִשְׁפָּטֶיךָ תְּהוֹם רַבָּה אָדָם וּבְהֵמָה תוֹשִׁיעַ יַהְוֶה 
\Verse{8}מַה יָּקָר חַסְדְּךָ אֱלֹהִים וּבְנֵי אָדָם בְּצֵל כְּנָפֶיךָ יֶחֱסָיוּן 
\Verse{9}יִרְוְיֻן מִדֶּשֶׁן בֵּיתֶךָ וְנַחַל עֲדָנֶיךָ תַשְׁקֵם 
\Verse{10}כִּי עִמְּךָ מְקוֹר חַיִּים בְּאוֹרְךָ נִרְאֶה אוֹר 
\Verse{11}מְשֹׁךְ חַסְדְּךָ לְיֹדְעֶיךָ וְצִדְקָתְךָ לְיִשְׁרֵי לֵב 
\Verse{12}אַל תְּבוֹאֵנִי רֶגֶל גַּאֲוָה וְיַד רְשָׁעִים אַל תְּנִדֵנִי 
\Verse{13}שָׁם נָפְלוּ פֹּעֲלֵי אָוֶן דֹּחוּ וְלֹא יָכְלוּ קוּם \OpenSection 
\Chapter{37}
\Verse{1}לְדָוִד אַל תִּתְחַר בַּמְּרֵעִים אַל תְּקַנֵּא בְּעֹשֵׂי עַוְלָה 
\Verse{2}כִּי כֶחָצִיר מְהֵרָה יִמָּלוּ וּכְיֶרֶק דֶּשֶׁא יִבּוֹלוּן 
\Verse{3}בְּטַח בְּיַהְוֶה וַעֲשֵׂה טוֹב שְׁכָן אֶרֶץ וּרְעֵה \App{substitution}{הֲמוֹנָהּ}{\Reading{הֲמוֹנָהּ}{SR}\PrimaryReadingSep\Reading{אֱמוּנָה}{L}} 
\Verse{4}וְהִתְעַנַּג עַל יַהְוֶה וְיִתֶּן לְךָ מִשְׁאֲלֹת לִבֶּךָ 
\Verse{5}גּוֹל עַל יַהְוֶה דַּרְכֶּךָ וּבְטַח עָלָיו וְהוּא יַעֲשֶׂה 
\Verse{6}וְהוֹצִיא כָאוֹר צִדְקֶךָ וּמִשְׁפָּטֶךָ כַּצָּהֳרָיִם 
\Verse{7}דּוֹם לְיַהְוֶה וְהִתְחוֹלֵל לוֹ אַל תִּתְחַר בְּמַצְלִיחַ דַּרְכּוֹ בְּאִישׁ עֹשֶׂה מְזִמּוֹת 
\Verse{8}הֶרֶף מֵאַף וַעֲזֹב חֵמָה אַל תִּתְחַר אַךְ לְהָרֵעַ 
\Verse{9}כִּי מְרֵעִים יִכָּרֵתוּן וְקֹוֵי יַהְוֶה הֵמָּה יִירְשׁוּ אָרֶץ 
\Verse{10}וְעוֹד מְעַט וְאֵין רָשָׁע וְהִתְבּוֹנַנְתָּ עַל מְקוֹמוֹ וְאֵינֶנּוּ 
\Verse{11}וַעֲנָוִים יִירְשׁוּ אָרֶץ וְהִתְעַנְּגוּ עַל רֹב שָׁלוֹם 
\Verse{12}זֹמֵם רָשָׁע לַצַּדִּיק וְחֹרֵק עָלָיו שִׁנָּיו 
\Verse{13}אֲדֹנַי יִשְׂחַק לוֹ כִּי רָאָה כִּי יָבֹא יוֹמוֹ 
\Verse{14}חֶרֶב פָּתְחוּ רְשָׁעִים וְדָרְכוּ קַשְׁתָּם לְהַפִּיל עָנִי וְאֶבְיוֹן לִטְבוֹחַ יִשְׁרֵי דָרֶךְ 
\Verse{15}חַרְבָּם תָּבוֹא בְלִבָּם וְקַשְּׁתוֹתָם תִּשָּׁבַרְנָה 
\Verse{16}טוֹב מְעַט לַצַּדִּיק מֵהֲמוֹן רְשָׁעִים רַבִּים 
\Verse{17}כִּי זְרוֹעוֹת רְשָׁעִים תִּשָּׁבַרְנָה וְסוֹמֵךְ צַדִּיקִים יַהְוֶה 
\Verse{18}יוֹדֵעַ יַהְוֶה יְמֵי תְמִימִם וְנַחֲלָתָם לְעוֹלָם תִּהְיֶה 
\Verse{19}לֹא יֵבֹשׁוּ בְּעֵת רָעָה וּבִימֵי רְעָבוֹן יִשְׂבָּעוּ 
\Verse{20}כִּי רְשָׁעִים יֹאבֵדוּ וְאֹיְבֵי יַהְוֶה כִּיקַר כָּרִים כָּלוּ בֶעָשָׁן כָּלוּ 
\Verse{21}לֹוֶה רָשָׁע וְלֹא יְשַׁלֵּם וְצַדִּיק חוֹנֵן וְנוֹתֵן 
\Verse{22}כִּי מְבֹרָכָיו יִירְשׁוּ אָרֶץ וּמְקֻלָּלָיו יִכָּרֵתוּ 
\Verse{23}מִיַּהְוֶה מִצְעֲדֵי גֶבֶר כּוֹנָנוּ וְדַרְכּוֹ יֶחְפָּץ 
\Verse{24}כִּי יִפֹּל לֹא יוּטָל כִּי יַהְוֶה סוֹמֵךְ יָדוֹ 
\Verse{25}נַעַר הָיִיתִי גַּם זָקַנְתִּי וְלֹא רָאִיתִי צַדִּיק נֶעֱזָב וְזַרְעוֹ מְבַקֶּשׁ לָחֶם 
\Verse{26}כָּל הַיּוֹם חוֹנֵן וּמַלְוֶה וְזַרְעוֹ לִבְרָכָה 
\Verse{27}סוּר מֵרָע וַעֲשֵׂה טוֹב וּשְׁכֹן לְעוֹלָם 
\Verse{28}כִּי יַהְוֶה אֹהֵב מִשְׁפָּט וְלֹא יַעֲזֹב אֶת חֲסִידָיו לְעוֹלָם נִשְׁמָרוּ וְזֶרַע רְשָׁעִים נִכְרָת 
\Verse{29}צַדִּיקִים יִירְשׁוּ אָרֶץ וְיִשְׁכְּנוּ לָעַד עָלֶיהָ 
\Verse{30}פִּי צַדִּיק יֶהְגֶּה חָכְמָה וּלְשׁוֹנוֹ תְּדַבֵּר מִשְׁפָּט 
\Verse{31}תּוֹרַת אֱלֹהָיו בְּלִבּוֹ \App{substitution}{וְלֹא}{\Reading{וְלֹא}{SR}\PrimaryReadingSep\Reading{לֹא}{L}} תִמְעַד אֲשֻׁרָיו 
\Verse{32}צוֹפֶה רָשָׁע לַצַּדִּיק וּמְבַקֵּשׁ לַהֲמִיתוֹ 
\Verse{33}יַהְוֶה לֹא יַעַזְבֶנּוּ בְיָדוֹ וְלֹא יַרְשִׁיעֶנּוּ בְּהִשָּׁפְטוֹ 
\Verse{34}קַוֵּה אֶל יַהְוֶה וּשְׁמֹר דַּרְכּוֹ וִירוֹמִמְךָ לָרֶשֶׁת אָרֶץ בְּהִכָּרֵת רְשָׁעִים תִּרְאֶה 
\Verse{35}רָאִיתִי רָשָׁע עָרִיץ וּמִתְעָרֶה \App{substitution}{כְּאֶרֶז}{\Reading{כְּאֶרֶז}{SR}\PrimaryReadingSep\Reading{כְּאֶזְרָח}{L}} רַעֲנָן 
\Verse{36}\App{substitution}{וָאֶעֱבֹר}{\Reading{וָאֶעֱבֹר}{SR}\PrimaryReadingSep\Reading{וַיַּעֲבֹר}{L}} וְהִנֵּה אֵינֶנּוּ וָאֲבַקְשֵׁהוּ וְלֹא נִמְצָא 
\Verse{37}שְׁמָר תָּם וּרְאֵה יָשָׁר כִּי אַחֲרִית לְאִישׁ שָׁלוֹם 
\Verse{38}וּפֹשְׁעִים נִשְׁמְדוּ יַחְדָּו אַחֲרִית רְשָׁעִים נִכְרָתָה 
\Verse{39}וּתְשׁוּעַת צַדִּיקִים מִיַּהְוֶה מָעוּזָּם בְּעֵת צָרָה 
\Verse{40}וַיַּעְזְרֵם יַהְוֶה וַיְפַלְּטֵם יְפַלְּטֵם מֵרְשָׁעִים וְיוֹשִׁיעֵם כִּי חָסוּ בוֹ \OpenSection 
\Chapter{38}
\Verse{1}מִזְמוֹר לְדָוִד לְהַזְכִּיר 
\Verse{2}יַהְוֶה אַל בְּקֶצְפְּךָ תוֹכִיחֵנִי וּבַחֲמָתְךָ תְיַסְּרֵנִי 
\Verse{3}כִּי חִצֶּיךָ נִחֲתוּ בִי וַתִּנְחַת עָלַי יָדֶךָ 
\Verse{4}אֵין מְתֹם בִּבְשָׂרִי מִפְּנֵי זַעְמֶךָ אֵין שָׁלוֹם בַּעֲצָמַי מִפְּנֵי חַטָּאתִי 
\Verse{5}כִּי עֲוֺנֹתַי עָבְרוּ רֹאשִׁי כְּמַשָּׂא כָבֵד יִכְבְּדוּ מִמֶּנִּי 
\Verse{6}הִבְאִישׁוּ נָמַקּוּ חַבּוּרֹתָי מִפְּנֵי אִוַּלְתִּי 
\Verse{7}נַעֲוֵיתִי שַׁחֹתִי עַד מְאֹד כָּל הַיּוֹם קֹדֵר הִלָּכְתִּי 
\Verse{8}כִּי כְסָלַי מָלְאוּ נִקְלֶה וְאֵין מְתֹם בִּבְשָׂרִי 
\Verse{9}נְפוּגוֹתִי וְנִדְכֵּיתִי עַד מְאֹד שָׁאַגְתִּי מִנַּהֲמַת לִבִּי 
\Verse{10}אֲדֹנַי נֶגְדְּךָ כָל תַּאֲוָתִי וְאַנְחָתִי מִמְּךָ לֹא נִסְתָּרָה 
\Verse{11}לִבִּי סְחַרְחַר עֲזָבַנִי כֹחִי וְאוֹר עֵינַי גַּם הֵם אֵין אִתִּי 
\Verse{12}אֹהֲבַי וְרֵעַי מִנֶּגֶד נִגְעִי יַעֲמֹדוּ וּקְרוֹבַי מֵרָחֹק עָמָדוּ 
\Verse{13}וַיְנַקְשׁוּ מְבַקְשֵׁי נַפְשִׁי וְדֹרְשֵׁי רָעָתִי דִּבְּרוּ הַוּוֹת וּמִרְמוֹת כָּל הַיּוֹם יֶהְגּוּ 
\Verse{14}וַאֲנִי כְחֵרֵשׁ לֹא אֶשְׁמָע וּכְאִלֵּם לֹא יִפְתַּח פִּיו 
\Verse{15}וָאֱהִי כְּאִישׁ אֲשֶׁר לֹא שֹׁמֵעַ וְאֵין בְּפִיו תּוֹכָחוֹת 
\Verse{16}כִּי לְךָ יַהְוֶה הוֹחָלְתִּי אַתָּה תַעֲנֶה אֲדֹנַי אֱלֹהָי 
\Verse{17}כִּי אָמַרְתִּי פֶּן יִשְׂמְחוּ לִי בְּמוֹט רַגְלִי עָלַי הִגְדִּילוּ 
\Verse{18}כִּי אֲנִי לְצֶלַע נָכוֹן וּמַכְאוֹבִי נֶגְדִּי תָמִיד 
\Verse{19}כִּי עֲוֺנִי אַגִּיד אֶדְאַג מֵחַטָּאתִי 
\Verse{20}וְאֹיְבַי חַיִּים עָצֵמוּ וְרַבּוּ שֹׂנְאַי שָׁקֶר 
\Verse{21}וּמְשַׁלְּמֵי רָעָה תַּחַת טוֹבָה יִשְׂטְנוּנִי תַּחַת רְדוֹפִי טוֹב 
\Verse{22}אַל תַּעַזְבֵנִי יַהְוֶה אֱלֹהַי אַל תִּרְחַק מִמֶּנִּי 
\Verse{23}חוּשָׁה לְעֶזְרָתִי אֲדֹנַי תְּשׁוּעָתִי \OpenSection 
\Chapter{39}
\Verse{1}לַמְנַצֵּחַ לִידִיתוּן מִזְמוֹר לְדָוִד 
\Verse{2}אָמַרְתִּי אֶשְׁמְרָה דְרָכַי מֵחֲטוֹא בִלְשׁוֹנִי אֶשְׁמְרָה לְפִי מַחְסוֹם \App{substitution}{בַּעֲמֹד}{\Reading{בַּעֲמֹד}{SR}\PrimaryReadingSep\Reading{בְּעֹד}{L}} רָשָׁע לְנֶגְדִּי 
\Verse{3}נֶאֱלַמְתִּי דוּמִיָּה הֶחֱשֵׁיתִי מִטּוֹב וּכְאֵבִי נֶעְכָּר 
\Verse{4}חַם לִבִּי בְּקִרְבִּי בַּהֲגִיגִי תִבְעַר אֵשׁ דִּבַּרְתִּי בִּלְשׁוֹנִי 
\Verse{5}הוֹדִיעֵנִי יַהְוֶה קִצִּי וּמִדַּת יָמַי מַה הִיא אֵדְעָה מֶה חָדֵל אָנִי 
\Verse{6}הִנֵּה טְפָחוֹת נָתַתָּה יָמַי וְחֶלְדִּי כְאַיִן נֶגְדֶּךָ אַךְ כָּל הֶבֶל כָּל אָדָם נִצָּב סֶלָה 
\Verse{7}אַךְ בְּצֶלֶם יִתְהַלֶּךְ אִישׁ אַךְ הֶבֶל יֶהֱמָיוּן יִצְבֹּר וְלֹא יֵדַע מִי אֹסְפָם 
\Verse{8}וְעַתָּה מַה קִּוִּיתִי אֲדֹנָי תּוֹחַלְתִּי לְךָ הִיא 
\Verse{9}מִכָּל פְּשָׁעַי הַצִּילֵנִי חֶרְפַּת נָבָל אַל תְּשִׂימֵנִי 
\Verse{10}נֶאֱלַמְתִּי לֹא אֶפְתַּח פִּי כִּי אַתָּה עָשִׂיתָ 
\Verse{11}הָסֵר מֵעָלַי נִגְעֶךָ מִתִּגְרַת יָדְךָ אֲנִי כָלִיתִי 
\Verse{12}בְּתוֹכָחוֹת עַל עָוֺן יִסַּרְתָּ אִישׁ וַתֶּמֶס כָּעָשׁ חֲמוּדוֹ אַךְ הֶבֶל כָּל אָדָם סֶלָה 
\Verse{13}שִׁמְעָה תְפִלָּתִי יַהְוֶה וְשַׁוְעָתִי הַאֲזִינָה אֶל דִּמְעָתִי אַל תֶּחֱרַשׁ כִּי גֵר אָנֹכִי עִמָּךְ תּוֹשָׁב כְּכָל אֲבוֹתָי 
\Verse{14}הָשַׁע מִמֶּנִּי וְאַבְלִיגָה בְּטֶרֶם אֵלֵךְ וְאֵינֶנִּי \OpenSection 
\Chapter{40}
\Verse{1}לַמְנַצֵּחַ לְדָוִד מִזְמוֹר 
\Verse{2}קַוֺּה קִוִּיתִי יַהְוֶה וַיֵּט אֵלַי וַיִּשְׁמַע שַׁוְעָתִי 
\Verse{3}וַיַּעֲלֵנִי מִבּוֹר שָׁאוֹן מִטִּיט הַיָּוֵן וַיָּקֶם עַל סֶלַע רַגְלַי כּוֹנֵן אֲשֻׁרָי 
\Verse{4}וַיִּתֵּן בְּפִי שִׁיר חָדָשׁ תְּהִלָּה לֵאלֹהֵינוּ יִרְאוּ רַבִּים וְיִירָאוּ וְיִבְטְחוּ בְּיַהְוֶה 
\Verse{5}אַשְׁרֵי הַגֶּבֶר אֲשֶׁר שָׂם יַהְוֶה מִבְטַחוֹ וְלֹא פָנָה אֶל רְהָבִים וְשָׂטֵי כָזָב 
\Verse{6}רַבּוֹת עָשִׂיתָ אַתָּה יַהְוֶה אֱלֹהַי נִפְלְאֹתֶיךָ וּמַחְשְׁבֹתֶיךָ אֵלֵינוּ אֵין עֲרֹךְ אֵלֶיךָ אַגִּידָה וַאֲדַבֵּרָה עָצְמוּ מִסַּפֵּר 
\Verse{7}זֶבַח וּמִנְחָה לֹא חָפַצְתָּ אָזְנַיִם כָּרִיתָ לִּי עוֹלָה וַחֲטָאָה לֹא שָׁאָלְתָּ 
\Verse{8}אָז אָמַרְתִּי הִנֵּה בָאתִי בִּמְגִלַּת סֵפֶר כָּתוּב עָלָי 
\Verse{9}לַעֲשׂוֹת רְצוֹנְךָ אֱלֹהַי חָפָצְתִּי וְתוֹרָתְךָ בְּתוֹךְ מֵעָי 
\Verse{10}בִּשַּׂרְתִּי צֶדֶק בְּקָהָל רָב הִנֵּה שְׂפָתַי לֹא אֶכְלָא יַהְוֶה אַתָּה יָדָעְתָּ 
\Verse{11}צִדְקָתְךָ לֹא כִסִּיתִי בְּתוֹךְ לִבִּי אֱמוּנָתְךָ וּתְשׁוּעָתְךָ אָמָרְתִּי לֹא כִחַדְתִּי חַסְדְּךָ וַאֲמִתְּךָ לְקָהָל רָב 
\Verse{12}אַתָּה יַהְוֶה לֹא תִכְלָא רַחֲמֶיךָ מִמֶּנִּי חַסְדְּךָ וַאֲמִתְּךָ תָּמִיד יִצְּרוּנִי 
\Verse{13}כִּי אָפְפוּ עָלַי רָעוֹת עַד אֵין מִסְפָּר הִשִּׂיגוּנִי עֲוֺנֹתַי וְלֹא יָכֹלְתִּי לִרְאוֹת עָצְמוּ מִשַּׂעֲרוֹת רֹאשִׁי וְלִבִּי עֲזָבָנִי 
\Verse{14}רְצֵה יַהְוֶה לְהַצִּילֵנִי יַהְוֶה לְעֶזְרָתִי חוּשָׁה 
\Verse{15}יֵבֹשׁוּ וְיַחְפְּרוּ יַחַד מְבַקְשֵׁי נַפְשִׁי לִסְפּוֹתָהּ יִסֹּגוּ אָחוֹר וְיִכָּלְמוּ חֲפֵצֵי רָעָתִי 
\Verse{16}\App{substitution}{יָשֻׁבוּ}{\Reading{יָשֻׁבוּ}{SR}\PrimaryReadingSep\Reading{יָשֹׁמּוּ}{L}} עַל עֵקֶב בָּשְׁתָּם הָאֹמְרִים לִי הֶאָח הֶאָח 
\Verse{17}יָשִׂישׂוּ וְיִשְׂמְחוּ בְּךָ כָּל מְבַקְשֶׁיךָ יֹאמְרוּ תָמִיד יִגְדַּל יַהְוֶה אֹהֲבֵי תְּשׁוּעָתֶךָ 
\Verse{18}וַאֲנִי עָנִי וְאֶבְיוֹן אֲדֹנַי יַחֲשָׁב לִי עֶזְרָתִי וּמְפַלְטִי אַתָּה אֱלֹהַי אַל תְּאַחַר \OpenSection 
\Chapter{41}
\Verse{1}לַמְנַצֵּחַ מִזְמוֹר לְדָוִד 
\Verse{2}אַשְׁרֵי מַשְׂכִּיל אֶל דָּל בְּיוֹם רָעָה יְמַלְּטֵהוּ יַהְוֶה 
\Verse{3}יַהְוֶה יִשְׁמְרֵהוּ וִיחַיֵּהוּ יְאֻשַּׁר בָּאָרֶץ וְאַל תִּתְּנֵהוּ בְּנֶפֶשׁ אֹיְבָיו 
\Verse{4}יַהְוֶה יִסְעָדֶנּוּ עַל עֶרֶשׂ דְּוָי כָּל מִשְׁכָּבוֹ הָפַכְתָּ בְחָלְיוֹ 
\Verse{5}אֲנִי אָמַרְתִּי יַהְוֶה חָנֵּנִי רְפָאָה נַפְשִׁי כִּי חָטָאתִי לָךְ 
\Verse{6}אוֹיְבַי יֹאמְרוּ רַע לִי מָתַי יָמוּת וְאָבַד שְׁמוֹ 
\Verse{7}וְאִם בָּא לִרְאוֹת שָׁוְא יְדַבֵּר לִבּוֹ יִקְבָּץ אָוֶן לוֹ יֵצֵא לַחוּץ יְדַבֵּר 
\Verse{8}יַחַד עָלַי יִתְלַחֲשׁוּ כָּל שֹׂנְאָי עָלַי יַחְשְׁבוּ רָעָה לִי 
\Verse{9}דְּבַר בְּלִיַּעַל יָצוּק בּוֹ וַאֲשֶׁר שָׁכַב לֹא יוֹסִיף לָקוּם 
\Verse{10}גַּם אִישׁ שְׁלוֹמִי אֲשֶׁר בָּטַחְתִּי בוֹ אוֹכֵל לַחְמִי הִגְדִּיל עָלַי עָקֵב 
\Verse{11}וְאַתָּה יַהְוֶה חָנֵּנִי וַהֲקִימֵנִי וַאֲשַׁלְּמָה לָהֶם 
\Verse{12}בְּזֹאת יָדַעְתִּי כִּי חָפַצְתָּ בִּי כִּי לֹא יָרִיעַ אֹיְבִי עָלָי 
\Verse{13}וַאֲנִי בְּתֻמִּי תָּמַכְתָּ בִּי וַתַּצִּיבֵנִי לְפָנֶיךָ לְעוֹלָם 
\Verse{14}בָּרוּךְ יַהְוֶה אֱלֹהֵי יִשְׂרָאֵל מֵהָעוֹלָם וְעַד הָעוֹלָם אָמֵן וְאָמֵן \OpenSection 
\page
\Chapter{42}
\Verse{1}לַמְנַצֵּחַ מַשְׂכִּיל לִבְנֵי קֹרַח 
\Verse{2}כְּאַיָּל תַּעֲרֹג עַל אֲפִיקֵי מָיִם כֵּן נַפְשִׁי תַעֲרֹג אֵלֶיךָ אֱלֹהִים 
\Verse{3}צָמְאָה נַפְשִׁי לֵאלֹהִים לְאֵל חָי מָתַי אָבוֹא וְאֵרָאֶה פְּנֵי אֱלֹהִים 
\Verse{4}הָיְתָה לִּי דִמְעָתִי לֶחֶם יוֹמָם וָלָיְלָה בֶּאֱמֹר אֵלַי כָּל הַיּוֹם אַיֵּה אֱלֹהֶיךָ 
\Verse{5}אֵלֶּה אֶזְכְּרָה וְאֶשְׁפְּכָה עָלַי נַפְשִׁי כִּי אֶעֱבֹר בַּסָּךְ אֶדַּדֵּם עַד בֵּית אֱלֹהִים בְּקוֹל רִנָּה וְתוֹדָה הָמוֹן חוֹגֵג 
\Verse{6}מַה תִּשְׁתּוֹחֲחִי נַפְשִׁי וַתֶּהֱמִי עָלָי הוֹחִלִי לֵאלֹהִים כִּי עוֹד אוֹדֶנּוּ יְשׁוּעוֹת \App{substitution}{פָּנַי וֵאלֹהָי 
\Verse{7}\nospace}{\Reading{פָּנַי וֵאלֹהָי \RdgVerse{7}\nospace}{SR}\PrimaryReadingSep\Reading{פָּנָיו \RdgVerse{7}אֱלֹהַי}{L}} עָלַי נַפְשִׁי תִשְׁתּוֹחָח עַל כֵּן אֶזְכָּרְךָ מֵאֶרֶץ יַרְדֵּן וְחֶרְמוֹנִים מֵהַר מִצְעָר 
\Verse{8}תְּהוֹם אֶל תְּהוֹם קוֹרֵא לְקוֹל צִנּוֹרֶיךָ כָּל מִשְׁבָּרֶיךָ וְגַלֶּיךָ עָלַי עָבָרוּ 
\Verse{9}יוֹמָם יְצַוֶּה יַהְוֶה חַסְדּוֹ וּבַלַּיְלָה שִׁירֹה עִמִּי תְּפִלָּה לְאֵל חַיָּי 
\Verse{10}אוֹמְרָה לְאֵל סַלְעִי לָמָה שְׁכַחְתָּנִי לָמָּה קֹדֵר אֵלֵךְ בְּלַחַץ אוֹיֵב 
\Verse{11}בְּרֶצַח בְּעַצְמוֹתַי חֵרְפוּנִי צוֹרְרָי בְּאָמְרָם אֵלַי כָּל הַיּוֹם אַיֵּה אֱלֹהֶיךָ 
\Verse{12}מַה תִּשְׁתּוֹחֲחִי נַפְשִׁי וּמַה תֶּהֱמִי עָלָי הוֹחִילִי לֵאלֹהִים כִּי עוֹד אוֹדֶנּוּ יְשׁוּעֹת פָּנַי וֵאלֹהָי \OpenSection 
\Chapter{43}
\Verse{1}\App{omission}{מִזְמוֹר לְדָוִד}{\Reading{מִזְמוֹר לְדָוִד}{SR}\PrimaryReadingSep\Reading{}{L}} שָׁפְטֵנִי אֱלֹהִים וְרִיבָה רִיבִי מִגּוֹי לֹא חָסִיד מֵאִישׁ מִרְמָה וְעַוְלָה תְפַלְּטֵנִי 
\Verse{2}כִּי אַתָּה \App{substitution}{אֱלֹהִים עוּזִי}{\Reading{אֱלֹהִים עוּזִי}{SR}\PrimaryReadingSep\Reading{אֱלֹהֵי מָעוּזִּי}{L}} לָמָה זְנַחְתָּנִי לָמָּה קֹדֵר אֶתְהַלֵּךְ בְּלַחַץ אוֹיֵב 
\Verse{3}שְׁלַח אוֹרְךָ וַאֲמִתְּךָ הֵמָּה יַנְחוּנִי יְבִיאוּנִי אֶל הַר קָדְשְׁךָ וְאֶל מִשְׁכְּנוֹתֶיךָ 
\Verse{4}וְאָבוֹאָה אֶל מִזְבַּח אֱלֹהִים אֶל אֵל שִׂמְחַת גִּילִי וְאוֹדְךָ בְכִנּוֹר אֱלֹהִים אֱלֹהָי 
\Verse{5}מַה תִּשְׁתּוֹחֲחִי נַפְשִׁי וּמַה תֶּהֱמִי עָלָי הוֹחִילִי לֵאלֹהִים כִּי עוֹד אוֹדֶנּוּ יְשׁוּעֹת פָּנַי וֵאלֹהָי \OpenSection 
\Chapter{44}
\Verse{1}לַמְנַצֵּחַ לִבְנֵי קֹרַח מַשְׂכִּיל 
\Verse{2}אֱלֹהִים בְּאָזְנֵינוּ שָׁמַעְנוּ אֲבוֹתֵינוּ סִפְּרוּ לָנוּ פֹּעַל פָּעַלְתָּ בִימֵיהֶם בִּימֵי קֶדֶם 
\Verse{3}אַתָּה יָדְךָ גּוֹיִם הוֹרַשְׁתָּ וַתִּטָּעֵם תָּרַע לְאֻמִּים וַתְּשַׁלְּחֵם 
\Verse{4}כִּי לֹא בְחַרְבָּם יָרְשׁוּ אָרֶץ וּזְרוֹעָם לֹא הוֹשִׁיעָה לָּמוֹ כִּי יְמִינְךָ וּזְרוֹעֲךָ וְאוֹר פָּנֶיךָ כִּי רְצִיתָם 
\Verse{5}אַתָּה הוּא מַלְכִּי \App{substitution}{אֱלֹהַי מְצַוֶּה}{\Reading{אֱלֹהַי מְצַוֶּה}{SR}\PrimaryReadingSep\Reading{אֱלֹהִים צַוֵּה}{L}} יְשׁוּעוֹת יַעֲקֹב 
\Verse{6}בְּךָ צָרֵינוּ נְנַגֵּחַ בְּשִׁמְךָ נָבוּס קָמֵינוּ 
\Verse{7}כִּי לֹא בְקַשְׁתִּי אֶבְטָח וְחַרְבִּי לֹא תוֹשִׁיעֵנִי 
\Verse{8}כִּי הוֹשַׁעְתָּנוּ מִצָּרֵינוּ וּמְשַׂנְאֵינוּ הֱבִישׁוֹתָ 
\Verse{9}בֵּאלֹהִים הִלַּלְנוּ כָל הַיּוֹם וְשִׁמְךָ לְעוֹלָם נוֹדֶה סֶלָה 
\Verse{10}אַף זָנַחְתָּ וַתַּכְלִימֵנוּ וְלֹא תֵצֵא בְּצִבְאוֹתֵינוּ 
\Verse{11}תְּשִׁיבֵנוּ אָחוֹר מִנִּי צָר וּמְשַׂנְאֵינוּ שָׁסוּ לָמוֹ 
\Verse{12}תִּתְּנֵנוּ כְּצֹאן מַאֲכָל וּבַגּוֹיִם זֵרִיתָנוּ 
\Verse{13}תִּמְכֹּר עַמְּךָ בְלֹא הוֹן וְלֹא רִבִּיתָ בִּמְחִירֵיהֶם 
\Verse{14}תְּשִׂימֵנוּ חֶרְפָּה לִשְׁכֵנֵינוּ לַעַג וָקֶלֶס לִסְבִיבוֹתֵינוּ 
\Verse{15}תְּשִׂימֵנוּ מָשָׁל בַּגּוֹיִם מְנוֹד רֹאשׁ בַּלְּאֻמִּים 
\Verse{16}כָּל הַיּוֹם כְּלִמָּתִי נֶגְדִּי וּבֹשֶׁת פָּנַי כִּסָּתְנִי 
\Verse{17}מִקּוֹל מְחָרֵף וּמְגַדֵּף מִפְּנֵי אוֹיֵב וּמִתְנַקֵּם 
\Verse{18}כָּל זֹאת בָּאַתְנוּ וְלֹא שְׁכַחֲנוּךָ וְלֹא שִׁקַּרְנוּ בִּבְרִיתֶךָ 
\Verse{19}לֹא נָסוֹג אָחוֹר לִבֵּנוּ וַתֵּט אֲשֻׁרֵינוּ מִנִּי אָרְחֶךָ 
\Verse{20}כִּי דִכִּיתָנוּ בִּמְקוֹם תַּנִּים וַתְּכַס עָלֵינוּ בְצַלְמָוֶת 
\Verse{21}אִם שָׁכַחְנוּ שֵׁם אֱלֹהֵינוּ וַנִּפְרֹשׂ כַּפֵּינוּ לְאֵל זָר 
\Verse{22}הֲלֹא אֱלֹהִים יַחֲקָר זֹאת כִּי הוּא יֹדֵעַ תַּעֲלֻמוֹת לֵב 
\Verse{23}כִּי עָלֶיךָ הֹרַגְנוּ כָל הַיּוֹם נֶחְשַׁבְנוּ כְּצֹאן טִבְחָה 
\Verse{24}עוּרָה לָמָּה תִישַׁן אֲדֹנָי הָקִיצָה אַל תִּזְנַח לָנֶצַח 
\Verse{25}לָמָּה פָנֶיךָ תַסְתִּיר תִּשְׁכַּח עָנְיֵנוּ וְלַחֲצֵנוּ 
\Verse{26}כִּי שָׁחָה לֶעָפָר נַפְשֵׁנוּ דָּבְקָה לָאָרֶץ בִּטְנֵנוּ 
\Verse{27}קוּמָה עֶזְרָתָה לָּנוּ וּפְדֵנוּ לְמַעַן חַסְדֶּךָ \OpenSection 
\Chapter{45}
\Verse{1}לַמְנַצֵּחַ עַל שֹׁשַׁנִּים לִבְנֵי קֹרַח מַשְׂכִּיל שִׁיר יְדִידֹת 
\Verse{2}רָחַשׁ לִבִּי דָּבָר טוֹב אֹמֵר אָנִי מַעֲשַׂי לְמֶלֶךְ לְשׁוֹנִי עֵט סוֹפֵר מָהִיר 
\Verse{3}יָפְיָפִיתָ מִבְּנֵי אָדָם הוּצַק חֵן בְּשִׂפְתוֹתֶיךָ עַל כֵּן בֵּרַכְךָ אֱלֹהִים לְעוֹלָם 
\Verse{4}חֲגוֹר חַרְבְּךָ עַל יָרֵךְ גִּבּוֹר הוֹדְךָ וַהֲדָרֶךָ 
\Verse{5}וַהֲדָרְךָ צְלַח רְכַב עַל דְּבַר אֱמֶת וְעַנְוָה צֶדֶק וְתוֹרְךָ נוֹרָאוֹת יְמִינֶךָ 
\Verse{6}חִצֶּיךָ שְׁנוּנִים \App{omission}{הַגִּבּוֹר}{\Reading{הַגִּבּוֹר}{SR}\PrimaryReadingSep\Reading{}{L}} עַמִּים תַּחְתֶּיךָ יִפְּלוּ בְּלֵב אוֹיְבֵי הַמֶּלֶךְ 
\Verse{7}כִּסְאֲךָ אֱלֹהִים עוֹלָם וָעֶד שֵׁבֶט מִישֹׁר שֵׁבֶט מַלְכוּתֶךָ 
\Verse{8}אָהַבְתָּ צֶּדֶק וַתִּשְׂנָא רֶשַׁע עַל כֵּן מְשָׁחֲךָ אֱלֹהִים אֱלֹהֶיךָ שֶׁמֶן שָׂשׂוֹן מֵחֲבֵרֶךָ 
\Verse{9}מֹר וַאֲהָלוֹת \App{substitution}{וּקְצִיעוֹת}{\Reading{וּקְצִיעוֹת}{SR}\PrimaryReadingSep\Reading{קְצִיעוֹת}{L}} כָּל בִּגְדֹתֶיךָ מִן הֵיכְלֵי שֵׁן מִנִּי שִׂמְּחוּךָ 
\Verse{10}בְּנוֹת מְלָכִים בְּיִקְּרוֹתֶיךָ נִצְּבָה שֵׁגַל לִימִינְךָ בְּכֶתֶם אוֹפִיר 
\Verse{11}שִׁמְעִי בַת וּרְאִי וְהַטִּי אָזְנֵךְ וְשִׁכְחִי עַמֵּךְ וּבֵית אָבִיךְ 
\Verse{12}וְיִתְאָו הַמֶּלֶךְ יָפְיֵךְ כִּי הוּא אֲדֹנַיִךְ וְהִשְׁתַּחֲוִי לוֹ 
\Verse{13}\App{substitution}{בַּת}{\Reading{בַּת}{SR}\PrimaryReadingSep\Reading{וּבַת}{L}} צֹר בְּמִנְחָה פָּנַיִךְ יְחַלּוּ עֲשִׁירֵי עָם 
\Verse{14}כָּל כְּבוּדָּה בַת מֶלֶךְ פְּנִימָה מִמִּשְׁבְּצוֹת זָהָב לְבוּשָׁהּ 
\Verse{15}לִרְקָמוֹת תּוּבַל לַמֶּלֶךְ בְּתוּלוֹת אַחֲרֶיהָ רֵעוֹתֶיהָ מוּבָאוֹת לָךְ 
\Verse{16}תּוּבַלְנָה בִּשְׂמָחֹת וָגִיל תְּבֹאֶינָה בְּהֵיכַל מֶלֶךְ 
\Verse{17}תַּחַת אֲבֹתֶיךָ יִהְיוּ בָנֶיךָ תְּשִׁיתֵמוֹ לְשָׂרִים בְּכָל הָאָרֶץ 
\Verse{18}אַזְכִּירָה שִׁמְךָ בְּכָל דֹּר וָדֹר עַל כֵּן עַמִּים יְהוֹדוּךָ לְעֹלָם וָעֶד \OpenSection 
\Chapter{46}
\Verse{1}לַמְנַצֵּחַ לִבְנֵי קֹרַח עַל עֲלָמוֹת שִׁיר 
\Verse{2}אֱלֹהִים לָנוּ מַחֲסֶה וָעֹז עֶזְרָה בְצָרוֹת נִמְצָא מְאֹד 
\Verse{3}עַל כֵּן לֹא נִירָא בְּהָמִיר אָרֶץ וּבְמוֹט הָרִים בְּלֵב יַמִּים 
\Verse{4}יֶהֱמוּ \App{substitution}{וְיֶחְמְרוּ}{\Reading{וְיֶחְמְרוּ}{SR}\PrimaryReadingSep\Reading{יֶחְמְרוּ}{L}} מֵימָיו יִרְעֲשׁוּ הָרִים בְּגַאֲוָתוֹ סֶלָה 
\Verse{5}נָהָר פְּלָגָיו יְשַׂמְּחוּ עִיר אֱלֹהִים קְדֹשׁ מִשְׁכְּנֵי עֶלְיוֹן 
\Verse{6}אֱלֹהִים בְּקִרְבָּהּ בַּל תִּמּוֹט יַעְזְרֶהָ אֱלֹהִים לִפְנוֹת בֹּקֶר 
\Verse{7}הָמוּ גוֹיִם מָטוּ מַמְלָכוֹת נָתַן בְּקוֹלוֹ תָּמוּג אָרֶץ 
\Verse{8}יַהְוֶה צְבָאוֹת עִמָּנוּ מִשְׂגָּב לָנוּ אֱלֹהֵי יַעֲקֹב סֶלָה 
\Verse{9}לְכוּ חֲזוּ מִפְעֲלוֹת יַהְוֶה אֲשֶׁר שָׂם שַׁמּוֹת בָּאָרֶץ 
\Verse{10}מַשְׁבִּית מִלְחָמוֹת עַד קְצֵה הָאָרֶץ קֶשֶׁת יְשַׁבֵּר וְקִצֵּץ חֲנִית \App{substitution}{עֲגִילֹת}{\Reading{עֲגִילֹת}{SR}\PrimaryReadingSep\Reading{עֲגָלוֹת}{L}} יִשְׂרֹף בָּאֵשׁ 
\Verse{11}הַרְפּוּ וּדְעוּ כִּי אָנֹכִי אֱלֹהִים אָרוּם בַּגּוֹיִם אָרוּם בָּאָרֶץ 
\Verse{12}יַהְוֶה צְבָאוֹת עִמָּנוּ מִשְׂגָּב לָנוּ אֱלֹהֵי יַעֲקֹב סֶלָה \OpenSection 
\Chapter{47}
\Verse{1}לַמְנַצֵּחַ לִבְנֵי קֹרַח מִזְמוֹר 
\Verse{2}כָּל הָעַמִּים תִּקְעוּ כָף הָרִיעוּ לֵאלֹהִים בְּקוֹל רִנָּה 
\Verse{3}כִּי יַהְוֶה עֶלְיוֹן נוֹרָא מֶלֶךְ גָּדוֹל עַל כָּל הָאָרֶץ 
\Verse{4}יַדְבֵּר עַמִּים תַּחְתֵּינוּ וּלְאֻמִּים תַּחַת רַגְלֵינוּ 
\Verse{5}יִבְחַר לָנוּ אֶת נַחֲלָתֵנוּ אֵת גְּאוֹן יַעֲקֹב אֲשֶׁר אָהֵב סֶלָה 
\Verse{6}עָלָה אֱלֹהִים בִּתְרוּעָה יַהְוֶה בְּקוֹל שׁוֹפָר 
\Verse{7}זַמְּרוּ אֱלֹהִים זַמֵּרוּ זַמְּרוּ \App{vocalic substantive}{לַמַּלְכֵּנוּ}{\Reading{לַמַּלְכֵּנוּ}{SR}\PrimaryReadingSep\Reading{לְמַלְכֵּנוּ}{L}} זַמֵּרוּ 
\Verse{8}כִּי מֶלֶךְ כָּל הָאָרֶץ אֱלֹהִים זַמְּרוּ מַשְׂכִּיל 
\Verse{9}מָלַךְ אֱלֹהִים עַל גּוֹיִם אֱלֹהִים יָשַׁב עַל כִּסֵּא קָדְשׁוֹ 
\Verse{10}נְדִיבֵי עַמִּים נֶאֱסָפוּ עַם אֱלֹהֵי אַבְרָהָם כִּי לֵאלֹהִים \App{vocalic substantive}{מֹגְנֵי}{\Reading{מֹגְנֵי}{SR}\PrimaryReadingSep\Reading{מָגִנֵּי}{L}} אֶרֶץ מְאֹד נַעֲלָה \OpenSection 
\Chapter{48}
\Verse{1}שִׁיר מִזְמוֹר לִבְנֵי קֹרַח 
\Verse{2}גָּדוֹל יַהְוֶה וּמְהֻלָּל מְאֹד בְּעִיר אֱלֹהֵינוּ הַר קָדְשׁוֹ 
\Verse{3}יְפֵה נוֹף מְשׂוֹשׂ כָּל הָאָרֶץ הַר צִיּוֹן יַרְכְּתֵי צָפוֹן קִרְיַת מֶלֶךְ רָב 
\Verse{4}אֱלֹהִים בְּאַרְמְנוֹתֶיהָ נוֹדַע לְמִשְׂגָּב 
\Verse{5}כִּי הִנֵּה הַמְּלָכִים נוֹעֲדוּ עָבְרוּ יַחְדָּו 
\Verse{6}הֵמָּה רָאוּ כֵּן תָּמָהוּ נִבְהֲלוּ נֶחְפָּזוּ 
\Verse{7}רְעָדָה אֲחָזָתַם שָׁם חִיל כַּיּוֹלֵדָה 
\Verse{8}בְּרוּחַ קָדִים תְּשַׁבֵּר אֳנִיּוֹת תַּרְשִׁישׁ 
\Verse{9}כַּאֲשֶׁר שָׁמַעְנוּ כֵּן רָאִינוּ בְּעִיר יַהְוֶה צְבָאוֹת בְּעִיר אֱלֹהֵינוּ אֱלֹהִים יְכוֹנְנֶהָ עַד עוֹלָם סֶלָה 
\Verse{10}דִּמִּינוּ אֱלֹהִים חַסְדֶּךָ בְּקֶרֶב הֵיכָלֶךָ 
\Verse{11}כְּשִׁמְךָ אֱלֹהִים כֵּן תְּהִלָּתְךָ עַל קַצְוֵי אֶרֶץ צֶדֶק מָלְאָה יְמִינֶךָ 
\Verse{12}יִשְׂמַח הַר צִיּוֹן תָּגֵלְנָה בְּנוֹת יְהוּדָה לְמַעַן מִשְׁפָּטֶיךָ 
\Verse{13}סֹבּוּ צִיּוֹן וְהַקִּיפוּהָ סִפְרוּ מִגְדָּלֶיהָ 
\Verse{14}שִׁיתוּ לִבְּכֶם \App{vocalic substantive}{לְחֵילָהּ}{\Reading{לְחֵילָהּ}{SR}\PrimaryReadingSep\Reading{לְחֵילָה}{L}} פַּסְּגוּ אַרְמְנוֹתֶיהָ לְמַעַן תְּסַפְּרוּ לְדוֹר אַחֲרוֹן 
\Verse{15}כִּי זֶה אֱלֹהִים אֱלֹהֵינוּ עוֹלָם וָעֶד הוּא יְנַהֲגֵנוּ \App{substitution}{עֹלָמוֹת}{\Reading{עֹלָמוֹת}{SR}\PrimaryReadingSep\Reading{עַל מוּת}{L}} \OpenSection 
\Chapter{49}
\Verse{1}לַמְנַצֵּחַ לִבְנֵי קֹרַח מִזְמוֹר 
\Verse{2}שִׁמְעוּ זֹאת כָּל הָעַמִּים הַאֲזִינוּ כָּל יֹשְׁבֵי חָלֶד 
\Verse{3}גַּם בְּנֵי אָדָם גַּם בְּנֵי אִישׁ יַחַד עָשִׁיר וְאֶבְיוֹן 
\Verse{4}פִּי יְדַבֵּר חָכְמוֹת וְהָגוּת לִבִּי תְבוּנוֹת 
\Verse{5}אַטֶּה לְמָשָׁל אָזְנִי אֶפְתַּח בְּכִנּוֹר חִידָתִי 
\Verse{6}לָמָּה אִירָא בִּימֵי רָע עֲוֺן עֲקֵבַי יְסוּבֵּנִי 
\Verse{7}הַבֹּטְחִים עַל חֵילָם וּבְרֹב עָשְׁרָם יִתְהַלָּלוּ 
\Verse{8}אָח לֹא פָדֹה יִפְדֶּה אִישׁ לֹא יִתֵּן לֵאלֹהִים כָּפְרוֹ 
\Verse{9}וְיֵקַר פִּדְיוֹן \App{substitution}{נַפְשׁוֹ}{\Reading{נַפְשׁוֹ}{SR}\PrimaryReadingSep\Reading{נַפְשָׁם}{L}} וְחָדַל לְעוֹלָם 
\Verse{10}וִיחִי עוֹד לָנֶצַח לֹא יִרְאֶה הַשָּׁחַת 
\Verse{11}כִּי יִרְאֶה חֲכָמִים יָמוּתוּ יַחַד כְּסִיל וָבַעַר יֹאבֵדוּ וְעָזְבוּ לַאֲחֵרִים חֵילָם 
\Verse{12}\App{substitution}{קְבָרִם}{\Reading{קְבָרִם}{SR}\PrimaryReadingSep\Reading{קִרְבָּם}{L}} בָּתֵּימוֹ לְעוֹלָם מִשְׁכְּנֹתָם לְדוֹר וָדֹר קָרְאוּ בִשְׁמוֹתָם עֲלֵי אֲדָמוֹת 
\Verse{13}וְאָדָם בִּיקָר בַּל \App{substitution}{יָבִין}{\Reading{יָבִין}{SR}\PrimaryReadingSep\Reading{יָלִין}{L}} נִמְשַׁל כַּבְּהֵמוֹת נִדְמוּ 
\Verse{14}זֶה דַרְכָּם כֵּסֶל לָמוֹ וְאַחֲרֵיהֶם בְּפִיהֶם יִרְצוּ סֶלָה 
\Verse{15}כַּצֹּאן לִשְׁאוֹל שַׁתּוּ מָוֶת יִרְעֵם וַיִּרְדּוּ בָם יְשָׁרִים לַבֹּקֶר וְצִירָם לְבַלּוֹת שְׁאוֹל מִזְּבֻל לוֹ 
\Verse{16}אַךְ אֱלֹהִים יִפְדֶּה נַפְשִׁי מִיַּד שְׁאוֹל כִּי יִקָּחֵנִי סֶלָה 
\Verse{17}אַל תִּירָא כִּי יַעֲשִׁר אִישׁ כִּי יִרְבֶּה כְּבוֹד בֵּיתוֹ 
\Verse{18}כִּי לֹא בְמוֹתוֹ יִקַּח הַכֹּל לֹא יֵרֵד אַחֲרָיו כְּבוֹדוֹ 
\Verse{19}כִּי נַפְשׁוֹ בְּחַיָּיו יְבָרֵךְ וְיוֹדֻךָ כִּי תֵיטִיב לָךְ 
\Verse{20}תָּבוֹא עַד דּוֹר אֲבוֹתָיו עַד נֵצַח לֹא יִרְאוּ אוֹר 
\Verse{21}אָדָם בִּיקָר וְלֹא יָבִין נִמְשַׁל כַּבְּהֵמוֹת נִדְמוּ \OpenSection 
\Chapter{50}
\Verse{1}מִזְמוֹר לְאָסָף אֵל אֱלֹהִים יַהְוֶה דִּבֶּר וַיִּקְרָא אָרֶץ מִמִּזְרַח שֶׁמֶשׁ עַד מְבֹאוֹ 
\Verse{2}מִצִּיּוֹן מִכְלַל יֹפִי אֱלֹהִים הוֹפִיעַ 
\Verse{3}יָבֹא אֱלֹהֵינוּ וְאַל יֶחֱרַשׁ אֵשׁ לְפָנָיו תֹּאכֵל וּסְבִיבָיו נִשְׂעֲרָה מְאֹד 
\Verse{4}יִקְרָא אֶל הַשָּׁמַיִם מֵעָל וְאֶל הָאָרֶץ לָדִין עַמּוֹ 
\Verse{5}אִסְפוּ לִי חֲסִידָי כֹּרְתֵי בְרִיתִי עֲלֵי זָבַח 
\Verse{6}וַיַּגִּידוּ שָׁמַיִם צִדְקוֹ כִּי אֱלֹהִים שֹׁפֵט הוּא סֶלָה 
\Verse{7}שִׁמְעָה עַמִּי וַאֲדַבֵּרָה יִשְׂרָאֵל וְאָעִידָה בָּךְ אֱלֹהִים אֱלֹהֶיךָ אָנֹכִי 
\Verse{8}לֹא עַל זְבָחֶיךָ אוֹכִיחֶךָ וְעוֹלֹתֶיךָ לְנֶגְדִּי תָמִיד 
\Verse{9}לֹא אֶקַּח מִבֵּיתְךָ פָר מִמִּכְלְאֹתֶיךָ עַתּוּדִים 
\Verse{10}כִּי לִי כָל חַיְתוֹ יָעַר בְּהֵמוֹת בְּהַרְרֵי אָלֶף 
\Verse{11}יָדַעְתִּי כָּל עוֹף הָרִים וְזִיז שָׂדַי עִמָּדִי 
\Verse{12}אִם אֶרְעַב לֹא אֹמַר לָךְ כִּי לִי תֵבֵל וּמְלֹאָהּ 
\Verse{13}הַאוֹכַל בְּשַׂר אַבִּירִים וְדַם עַתּוּדִים אֶשְׁתֶּה 
\Verse{14}זְבַח לֵאלֹהִים תּוֹדָה וְשַׁלֵּם לְעֶלְיוֹן נְדָרֶיךָ 
\Verse{15}וּקְרָאֵנִי בְּיוֹם צָרָה אֲחַלֶּצְךָ וּתְכַבְּדֵנִי 
\Verse{16}וְלָרָשָׁע אָמַר אֱלֹהִים מַה לְּךָ לְסַפֵּר חֻקָּי וַתִּשָּׂא בְרִיתִי עֲלֵי פִיךָ 
\Verse{17}וְאַתָּה שָׂנֵאתָ מוּסָר וַתַּשְׁלֵךְ דְּבָרַי אַחֲרֶיךָ 
\Verse{18}אִם רָאִיתָ גַנָּב וַתִּרֶץ עִמּוֹ וְעִם מְנָאֲפִים חֶלְקֶךָ 
\Verse{19}פִּיךָ שָׁלַחְתָּ בְרָעָה וּלְשׁוֹנְךָ תַּצְמִיד מִרְמָה 
\Verse{20}תֵּשֵׁב בְּאָחִיךָ תְדַבֵּר בְּבֶן אִמְּךָ תִּתֶּן דֹּפִי 
\Verse{21}אֵלֶּה עָשִׂיתָ וְהֶחֱרַשְׁתִּי דִּמִּיתָ הֱיוֹת אֶהְיֶה כָמוֹךָ אוֹכִיחֲךָ וְאֶעֶרְכָה לְעֵינֶיךָ 
\Verse{22}בִּינוּ נָא זֹאת שֹׁכְחֵי אֱלוֹהַּ פֶּן אֶטְרֹף וְאֵין מַצִּיל 
\Verse{23}זֹבֵחַ תּוֹדָה יְכַבְּדָנְנִי וְשָׂם דֶּרֶךְ אַרְאֶנּוּ בְּיֵשַׁע אֱלֹהִים \OpenSection 
\Chapter{51}
\Verse{1}לַמְנַצֵּחַ מִזְמוֹר לְדָוִד 
\Verse{2}בְּבוֹא אֵלָיו נָתָן הַנָּבִיא כַּאֲשֶׁר בָּא אֶל בַּת שָׁבַע 
\Verse{3}חָנֵּנִי אֱלֹהִים כְּחַסְדֶּךָ כְּרֹב רַחֲמֶיךָ מְחֵה פְשָׁעָי 
\Verse{4}הַרְבֵּה כַּבְּסֵנִי מֵעֲוֺנִי וּמֵחַטָּאתִי טַהֲרֵנִי 
\Verse{5}כִּי פְשָׁעַי אֲנִי אֵדָע וְחַטָּאתִי נֶגְדִּי תָמִיד 
\Verse{6}לְךָ לְבַדְּךָ חָטָאתִי וְהָרַע בְּעֵינֶיךָ עָשִׂיתִי לְמַעַן תִּצְדַּק בְּדָבְרֶךָ תִּזְכֶּה בְשָׁפְטֶךָ 
\Verse{7}הֵן בְּעָווֹן חוֹלָלְתִּי וּבְחֵטְא יֶחֱמַתְנִי אִמִּי 
\Verse{8}הֵן אֱמֶת חָפַצְתָּ בַטֻּחוֹת וּבְסָתֻם חָכְמָה תוֹדִיעֵנִי 
\Verse{9}תְּחַטְּאֵנִי בְאֵזוֹב וְאֶטְהָר תְּכַבְּסֵנִי וּמִשֶּׁלֶג אַלְבִּין 
\Verse{10}תַּשְׁמִיעֵנִי שָׂשׂוֹן וְשִׂמְחָה תָּגֵלְנָה עֲצָמוֹת דִּכִּיתָ 
\Verse{11}הַסְתֵּר פָּנֶיךָ מֵחֲטָאָי וְכָל עֲוֺנֹתַי מְחֵה 
\Verse{12}לֵב טָהוֹר בְּרָא לִי אֱלֹהִים וְרוּחַ נָכוֹן חַדֵּשׁ בְּקִרְבִּי 
\Verse{13}אַל תַּשְׁלִיכֵנִי מִלְּפָנֶיךָ וְרוּחַ קָדְשְׁךָ אַל תִּקַּח מִמֶּנִּי 
\Verse{14}הָשִׁיבָה לִּי שְׂשׂוֹן יִשְׁעֶךָ וְרוּחַ נְדִיבָה תִסְמְכֵנִי 
\Verse{15}אֲלַמְּדָה פֹשְׁעִים דְּרָכֶיךָ וְחַטָּאִים אֵלֶיךָ יָשׁוּבוּ 
\Verse{16}הַצִּילֵנִי מִדָּמִים אֱלֹהִים אֱלֹהֵי תְשׁוּעָתִי תְּרַנֵּן לְשׁוֹנִי צִדְקָתֶךָ 
\Verse{17}אֲדֹנַי שְׂפָתַי תִּפְתָּח וּפִי יַגִּיד תְּהִלָּתֶךָ 
\Verse{18}כִּי לֹא תַחְפֹּץ זֶבַח וְאֶתֵּנָה עוֹלָה לֹא תִרְצֶה 
\Verse{19}זִבְחֵי אֱלֹהִים רוּחַ נִשְׁבָּרָה לֵב נִשְׁבָּר וְנִדְכֶּה אֱלֹהִים לֹא תִבְזֶה 
\Verse{20}הֵיטִיבָה בִרְצוֹנְךָ אֶת צִיּוֹן תִּבְנֶה חוֹמוֹת יְרוּשָׁלֵם 
\Verse{21}אָז תַּחְפֹּץ זִבְחֵי צֶדֶק עוֹלָה וְכָלִיל אָז יַעֲלוּ עַל מִזְבַּחֲךָ פָרִים \OpenSection 
\Chapter{52}
\Verse{1}לַמְנַצֵּחַ מַשְׂכִּיל לְדָוִד 
\Verse{2}בְּבוֹא דּוֹאֵג הָאֲדֹמִי וַיַּגֵּד לְשָׁאוּל וַיֹּאמֶר לוֹ בָּא דָוִד אֶל בֵּית אֲחִימֶלֶךְ 
\Verse{3}מַה תִּתְהַלֵּל בְּרָעָה הַגִּבּוֹר חֶסֶד אֵל כָּל הַיּוֹם 
\Verse{4}הַוּוֹת תַּחְשֹׁב לְשׁוֹנֶךָ כְּתַעַר מְלֻטָּשׁ עֹשֵׂה רְמִיָּה 
\Verse{5}אָהַבְתָּ רָּע מִטּוֹב שֶׁקֶר מִדַּבֵּר צֶדֶק סֶלָה 
\Verse{6}אָהַבְתָּ כָל דִּבְרֵי בָלַע לְשׁוֹן מִרְמָה 
\Verse{7}גַּם אֵל יִתָּצְךָ לָנֶצַח יַחְתְּךָ וְיִסָּחֲךָ מֵאֹהֶל וְשֵׁרֶשְׁךָ מֵאֶרֶץ חַיִּים סֶלָה 
\Verse{8}וְיִרְאוּ צַדִּיקִים וְיִירָאוּ וְעָלָיו יִשְׂחָקוּ 
\Verse{9}הִנֵּה הַגֶּבֶר לֹא יָשִׂים אֱלֹהִים מָעוּזּוֹ וַיִּבְטַח בְּרֹב עָשְׁרוֹ יָעֹז בְּהַוָּתוֹ 
\Verse{10}וַאֲנִי כְּזַיִת רַעֲנָן בְּבֵית אֱלֹהִים בָּטַחְתִּי בְחֶסֶד אֱלֹהִים עוֹלָם וָעֶד 
\Verse{11}אוֹדְךָ לְעוֹלָם כִּי עָשִׂיתָ וַאֲקַוֶּה שִׁמְךָ כִי טוֹב נֶגֶד חֲסִידֶיךָ \OpenSection 
\Chapter{53}
\Verse{1}לַמְנַצֵּחַ עַל מָחֲלַת מַשְׂכִּיל לְדָוִד 
\Verse{2}אָמַר נָבָל בְּלִבּוֹ אֵין אֱלֹהִים הִשְׁחִיתוּ וְהִתְעִיבוּ עָוֶל אֵין עֹשֵׂה טוֹב 
\Verse{3}אֱלֹהִים מִשָּׁמַיִם הִשְׁקִיף עַל בְּנֵי אָדָם לִרְאוֹת הֲיֵשׁ מַשְׂכִּיל דֹּרֵשׁ אֶת אֱלֹהִים 
\Verse{4}כֻּלּוֹ סָג יַחְדָּו נֶאֱלָחוּ אֵין עֹשֵׂה טוֹב אֵין גַּם אֶחָד 
\Verse{5}הֲלֹא יָדְעוּ פֹּעֲלֵי אָוֶן אֹכְלֵי עַמִּי אָכְלוּ לֶחֶם אֱלֹהִים לֹא קָרָאוּ 
\Verse{6}שָׁם פָּחֲדוּ פַחַד לֹא הָיָה פָחַד כִּי אֱלֹהִים פִּזַּר עַצְמוֹת חֹנָךְ הֱבִשֹׁתָה כִּי אֱלֹהִים מְאָסָם 
\Verse{7}מִי יִתֵּן מִצִּיּוֹן \App{substitution}{יְשׁוּעַת}{\Reading{יְשׁוּעַת}{SR}\PrimaryReadingSep\Reading{יְשֻׁעוֹת}{L}} יִשְׂרָאֵל בְּשׁוּב אֱלֹהִים שְׁבוּת עַמּוֹ יָגֵל יַעֲקֹב יִשְׂמַח יִשְׂרָאֵל \OpenSection 
\Chapter{54}
\Verse{1}לַמְנַצֵּחַ בִּנְגִינֹת מַשְׂכִּיל לְדָוִד 
\Verse{2}בְּבֹא הַזִּיפִים וַיֹּאמְרוּ לְשָׁאוּל הֲלֹא דָוִד מִסְתַּתֵּר עִמָּנוּ 
\Verse{3}אֱלֹהִים בְּשִׁמְךָ הוֹשִׁיעֵנִי וּבִגְבוּרָתְךָ תְדִינֵנִי 
\Verse{4}אֱלֹהִים שְׁמַע תְּפִלָּתִי הַאֲזִינָה לְאִמְרֵי פִי 
\Verse{5}כִּי \App{substitution}{זֵדִים}{\Reading{זֵדִים}{SR}\PrimaryReadingSep\Reading{זָרִים}{L}} קָמוּ עָלַי וְעָרִיצִים בִּקְשׁוּ נַפְשִׁי לֹא שָׂמוּ אֱלֹהִים לְנֶגְדָּם סֶלָה 
\Verse{6}הִנֵּה אֱלֹהִים עֹזֵר לִי אֲדֹנַי בְּסֹמְכֵי נַפְשִׁי 
\Verse{7}יָשׁוֹב הָרַע לְשֹׁרְרָי בַּאֲמִתְּךָ הַצְמִיתֵם 
\Verse{8}בִּנְדָבָה אֶזְבְּחָה לָּךְ אוֹדֶה שִּׁמְךָ יַהְוֶה כִּי טוֹב 
\Verse{9}כִּי מִכָּל צָרָה הִצִּילָנִי וּבְאֹיְבַי רָאֲתָה עֵינִי \OpenSection 
\Chapter{55}
\Verse{1}לַמְנַצֵּחַ בִּנְגִינֹת מַשְׂכִּיל לְדָוִד 
\Verse{2}הַאֲזִינָה אֱלֹהִים תְּפִלָּתִי וְאַל תִּתְעַלַּם מִתְּחִנָּתִי 
\Verse{3}הַקְשִׁיבָה לִּי וַעֲנֵנִי אָרִיד בְּשִׂיחִי וְאָהִימָה 
\Verse{4}מִקּוֹל אוֹיֵב מִפְּנֵי עָקַת רָשָׁע כִּי יָמִיטוּ עָלַי אָוֶן וּבְאַף יִשְׂטְמוּנִי 
\Verse{5}לִבִּי יָחִיל בְּקִרְבִּי וְאֵימוֹת מָוֶת נָפְלוּ עָלָי 
\Verse{6}יִרְאָה וָרַעַד יָבֹא בִי וַתְּכַסֵּנִי פַּלָּצוּת 
\Verse{7}וָאֹמַר מִי יִתֶּן לִּי אֵבֶר כַּיּוֹנָה אָעוּפָה וְאֶשְׁכֹּנָה 
\Verse{8}הִנֵּה אַרְחִיק נְדֹד אָלִין בַּמִּדְבָּר סֶלָה 
\Verse{9}אָחִישָׁה מִפְלָט לִי מֵרוּחַ סֹעָה מִסָּעַר 
\Verse{10}בַּלַּע אֲדֹנַי פַּלַּג לְשׁוֹנָם כִּי רָאִיתִי חָמָס וְרִיב בָּעִיר 
\Verse{11}יוֹמָם וָלַיְלָה יְסוֹבְבֻהָ עַל חוֹמֹתֶיהָ וְאָוֶן וְעָמָל בְּקִרְבָּהּ 
\Verse{12}הַוּוֹת בְּקִרְבָּהּ וְלֹא יָמִישׁ מֵרְחֹבָהּ תֹּךְ וּמִרְמָה 
\Verse{13}כִּי לֹא אוֹיֵב יְחָרְפֵנִי וְאֶשָּׂא לֹא מְשַׂנְאִי עָלַי הִגְדִּיל וְאֶסָּתֵר מִמֶּנּוּ 
\Verse{14}וְאַתָּה אֱנוֹשׁ כְּעֶרְכִּי אַלּוּפִי וּמְיֻדָּעִי 
\Verse{15}אֲשֶׁר יַחְדָּו נַמְתִּיק סוֹד בְּבֵית אֱלֹהִים נְהַלֵּךְ בְּרָגֶשׁ 
\Verse{16}יְשִׁימוֹת עָלֵימוֹ יֵרְדוּ שְׁאוֹל חַיִּים כִּי רָעוֹת בִּמְגוּרָם בְּקִרְבָּם 
\Verse{17}אֲנִי אֶל אֱלֹהִים אֶקְרָא וְיַהְוֶה יוֹשִׁיעֵנִי 
\Verse{18}עֶרֶב וָבֹקֶר וְצָהֳרַיִם אָשִׂיחָה וְאֶהֱמֶה וַיִּשְׁמַע קוֹלִי 
\Verse{19}פָּדָה בְשָׁלוֹם נַפְשִׁי מִקֲּרָב לִי כִּי בְרַבִּים הָיוּ עִמָּדִי 
\Verse{20}יִשְׁמַע אֵל וְיַעֲנֵם וְיֹשֵׁב קֶדֶם סֶלָה אֲשֶׁר אֵין חֲלִיפוֹת לָמוֹ וְלֹא יָרְאוּ אֱלֹהִים 
\Verse{21}שָׁלַח יָדָיו בִּשְׁלֹמָיו חִלֵּל בְּרִיתוֹ 
\Verse{22}חָלְקוּ מַחְמָאֹת פִּיו וּקֲרָב לִבּוֹ רַכּוּ דְבָרָיו מִשֶּׁמֶן וְהֵמָּה פְתִחוֹת 
\Verse{23}הַשְׁלֵךְ עַל יַהְוֶה יְהָבְךָ וְהוּא יְכַלְכְּלֶךָ לֹא יִתֵּן לְעוֹלָם מוֹט לַצַּדִּיק 
\Verse{24}וְאַתָּה אֱלֹהִים תּוֹרִדֵם לִבְאֵר שַׁחַת אַנְשֵׁי דָמִים וּמִרְמָה לֹא יֶחֱצוּ יְמֵיהֶם וַאֲנִי אֶבְטַח בָּךְ \OpenSection 
\Chapter{56}
\Verse{1}לַמְנַצֵּחַ עַל יוֹנַת אֵלֶם רְחֹקִים לְדָוִד מִכְתָּם בֶּאֱחֹז אוֹתוֹ פְלִשְׁתִּים בְּגַת 
\Verse{2}חָנֵּנִי אֱלֹהִים כִּי שְׁאָפַנִי אֱנוֹשׁ כָּל הַיּוֹם לֹחֵם יִלְחָצֵנִי 
\Verse{3}שָׁאֲפוּ שׁוֹרְרַי כָּל הַיּוֹם כִּי רַבִּים לֹחֲמִים לִי מָרוֹם 
\Verse{4}יוֹם אִירָא אֲנִי אֵלֶיךָ אֶבְטָח 
\Verse{5}בֵּאלֹהִים אֲהַלֵּל דְּבָרוֹ בֵּאלֹהִים בָּטַחְתִּי לֹא אִירָא מַה יַּעֲשֶׂה בָשָׂר לִי 
\Verse{6}כָּל הַיּוֹם דְּבָרַי יְעַצֵּבוּ עָלַי כָּל מַחְשְׁבֹתָם לָרָע 
\Verse{7}יָגוּרוּ יַצְפִּינוּ הֵמָּה עֲקֵבַי יִשְׁמֹרוּ כַּאֲשֶׁר קִוּוּ נַפְשִׁי 
\Verse{8}עַל אָוֶן פַּלֶּט לָמוֹ בְּאַף עַמִּים הוֹרֵד אֱלֹהִים 
\Verse{9}נֹדִי סָפַרְתָּה אָתָּה שִׂימָה דִמְעָתִי בְנֹאדֶךָ הֲלֹא בְּסִפְרָתֶךָ 
\Verse{10}אָז יָשׁוּבוּ אוֹיְבַי אָחוֹר בְּיוֹם אֶקְרָא זֶה יָדַעְתִּי כִּי אֱלֹהִים לִי 
\Verse{11}בֵּאלֹהִים אֲהַלֵּל דָּבָר בְּיַהְוֶה אֲהַלֵּל דָּבָר 
\Verse{12}בֵּאלֹהִים בָּטַחְתִּי לֹא אִירָא מַה יַּעֲשֶׂה אָדָם לִי 
\Verse{13}עָלַי אֱלֹהִים נְדָרֶיךָ אֲשַׁלֵּם תּוֹדֹת לָךְ 
\Verse{14}כִּי הִצַּלְתָּ נַפְשִׁי מִמָּוֶת הֲלֹא רַגְלַי מִדֶּחִי לְהִתְהַלֵּךְ לִפְנֵי אֱלֹהִים בְּאוֹר הַחַיִּים \OpenSection 
\Chapter{57}
\Verse{1}לַמְנַצֵּחַ אַל תַּשְׁחֵת לְדָוִד מִכְתָּם בְּבָרְחוֹ מִפְּנֵי שָׁאוּל בַּמְּעָרָה 
\Verse{2}חָנֵּנִי אֱלֹהִים חָנֵּנִי כִּי בְךָ חָסָיָה נַפְשִׁי וּבְצֵל כְּנָפֶיךָ אֶחְסֶה עַד יַעֲבֹר הַוּוֹת 
\Verse{3}אֶקְרָא לֵאלֹהִים עֶלְיוֹן לָאֵל גֹּמֵר עָלָי 
\Verse{4}יִשְׁלַח מִשָּׁמַיִם וְיוֹשִׁיעֵנִי חֵרֵף שֹׁאֲפִי סֶלָה יִשְׁלַח אֱלֹהִים חַסְדּוֹ וַאֲמִתּוֹ \App{substitution}{וְיֹשַׁע נַפְשִׁי 
\\ %MANUAL
\Verse{5}\nospace}{\Reading{וְיֹשַׁע נַפְשִׁי \RdgVerse{5}\nospace}{SR}\PrimaryReadingSep\Reading{\RdgVerse{5}נַפְשִׁי}{L}} בְּתוֹךְ לְבָאִם אֶשְׁכְּבָה לֹהֲטִים בְּנֵי אָדָם שִׁנֵּיהֶם חֲנִית וְחִצִּים וּלְשׁוֹנָם חֶרֶב חַדָּה 
\Verse{6}רוּמָה עַל הַשָּׁמַיִם אֱלֹהִים עַל כָּל הָאָרֶץ כְּבוֹדֶךָ 
\Verse{7}רֶשֶׁת הֵכִינוּ לִפְעָמַי כָּפַף נַפְשִׁי כָּרוּ לְפָנַי שִׁיחָה נָפְלוּ בְתוֹכָהּ סֶלָה 
\Verse{8}נָכוֹן לִבִּי אֱלֹהִים נָכוֹן לִבִּי אָשִׁירָה וַאֲזַמֵּרָה 
\Verse{9}עוּרָה כְבוֹדִי עוּרָה הַנֵּבֶל וְכִנּוֹר אָעִירָה שָּׁחַר 
\Verse{10}אוֹדְךָ בָעַמִּים אֲדֹנָי אֲזַמֶּרְךָ בַּלְּאֻמִּים 
\Verse{11}כִּי גָדֹל עַד שָׁמַיִם חַסְדֶּךָ וְעַד שְׁחָקִים אֲמִתֶּךָ 
\Verse{12}רוּמָה עַל שָׁמַיִם אֱלֹהִים עַל כָּל הָאָרֶץ כְּבוֹדֶךָ \OpenSection 
\Chapter{58}
\Verse{1}לַמְנַצֵּחַ אַל תַּשְׁחֵת לְדָוִד מִכְתָּם 
\Verse{2}הַאֻמְנָם \App{vocalic substantive}{אֵלִם}{\Reading{אֵלִם}{SR}\PrimaryReadingSep\Reading{אֵלֶם}{L}} צֶדֶק תְּדַבֵּרוּן מֵישָׁרִים תִּשְׁפְּטוּ בְּנֵי אָדָם 
\Verse{3}אַף בְּלֵב עוֹלֹת תִּפְעָלוּן בָּאָרֶץ חֲמַס יְדֵיכֶם תְּפַלֵּסוּן 
\Verse{4}זֹרוּ רְשָׁעִים מֵרָחֶם תָּעוּ מִבֶּטֶן \App{substitution}{דִּבְּרוּ}{\Reading{דִּבְּרוּ}{SR}\PrimaryReadingSep\Reading{דֹּבְרֵי}{L}} כָזָב 
\Verse{5}חֲמַת לָמוֹ כִּדְמוּת חֲמַת נָחָשׁ כְּמוֹ פֶתֶן חֵרֵשׁ יַאְטֵם אָזְנוֹ 
\Verse{6}אֲשֶׁר לֹא יִשְׁמַע לְקוֹל מְלַחֲשִׁים חוֹבֵר חֲבָרִים מְחֻכָּם 
\Verse{7}אֱלֹהִים הֲרָס שִׁנֵּימוֹ בְּפִימוֹ מַלְתְּעוֹת כְּפִירִים נְתֹץ יַהְוֶה 
\Verse{8}יִמָּאֲסוּ כְמוֹ מַיִם יִתְהַלְּכוּ לָמוֹ יִדְרֹךְ חִצָּו כְּמוֹ יִתְמֹלָלוּ 
\Verse{9}כְּמוֹ שַׁבְּלוּל תֶּמֶס יַהֲלֹךְ נֵפֶל אֵשֶׁת בַּל חָזוּ שָׁמֶשׁ 
\Verse{10}בְּטֶרֶם \App{substitution}{יָנוּבוּ}{\Reading{יָנוּבוּ}{SR}\PrimaryReadingSep\Reading{יָבִינוּ}{L}} סִירֹתֵכֶם אָטָד כְּמוֹ חַי כְּמוֹ חָרוֹן \App{substitution}{יִשְׁמְטֵם}{\Reading{יִשְׁמְטֵם}{SR}\PrimaryReadingSep\Reading{יִשְׂעָרֶנּוּ}{L}} 
\Verse{11}יִשְׂמַח צַדִּיק כִּי חָזָה נָקָם פְּעָמָיו יִרְחַץ בְּדַם הָרָשָׁע 
\Verse{12}וְיֹאמַר אָדָם אַךְ פְּרִי לַצַּדִּיק אַךְ יֵשׁ אֱלֹהִים שֹׁפְטִים בָּאָרֶץ \OpenSection 
\Chapter{59}
\Verse{1}לַמְנַצֵּחַ אַל תַּשְׁחֵת לְדָוִד מִכְתָּם בִּשְׁלֹחַ שָׁאוּל וַיִּשְׁמְרוּ אֶת הַבַּיִת לַהֲמִיתוֹ 
\Verse{2}הַצִּילֵנִי מֵאֹיְבַי אֱלֹהָי מִמִּתְקוֹמְמַי תְּשַׂגְּבֵנִי 
\Verse{3}הַצִּילֵנִי מִפֹּעֲלֵי אָוֶן וּמֵאַנְשֵׁי דָמִים הוֹשִׁיעֵנִי 
\Verse{4}כִּי הִנֵּה אָרְבוּ לְנַפְשִׁי יָגוּרוּ עָלַי עַזִּים לֹא פִשְׁעִי וְלֹא חַטָּאתִי יַהְוֶה 
\Verse{5}בְּלִי עָוֺן יְרֻצוּן וִיכוֹנָנוּ עוּרָה לִקְרָאתִי וּרְאֵה 
\Verse{6}וְאַתָּה יַהְוֶה אֱלֹהִים צְבָאוֹת אֱלֹהֵי יִשְׂרָאֵל הָקִיצָה לִפְקֹד כָּל הַגּוֹיִם אַל תָּחֹן כָּל בֹּגְדֵי אָוֶן סֶלָה 
\Verse{7}יָשׁוּבוּ לָעֶרֶב יֶהֱמוּ כַכָּלֶב וִיסוֹבְבוּ עִיר 
\Verse{8}הִנֵּה יַבִּיעוּן בְּפִיהֶם חֲרָבוֹת בְּשִׂפְתוֹתֵיהֶם כִּי מִי שֹׁמֵעַ 
\Verse{9}וְאַתָּה יַהְוֶה תִּשְׂחַק לָמוֹ תִּלְעַג לְכָל גּוֹיִם 
\Verse{10}\App{substitution}{עֻזִּי}{\Reading{עֻזִּי}{SR}\PrimaryReadingSep\Reading{עֻזּוֹ}{L}} אֵלֶיךָ אֶשְׁמֹרָה כִּי אֱלֹהִים מִשְׂגַּבִּי 
\Verse{11}\App{vocalic substantive}{אֱלֹהַי}{\Reading{אֱלֹהַי}{SR}\PrimaryReadingSep\Reading{אֱלֹהֵי}{L}} חַסְדּוֹ יְקַדְּמֵנִי אֱלֹהִים יַרְאֵנִי בְשֹׁרְרָי 
\Verse{12}\App{vocalic substantive}{אֵל}{\Reading{אֵל}{SR}\PrimaryReadingSep\Reading{אַל}{L}} תַּהַרְגֵם פֶּן יִשְׁכְּחוּ עַמִּי הֲנִיעֵמוֹ בְחֵילְךָ וְהוֹרִידֵמוֹ \App{vocalic substantive}{מֹגְנֵנוּ}{\Reading{מֹגְנֵנוּ}{SR}\PrimaryReadingSep\Reading{מָגִנֵּנוּ}{L}} אֲדֹנָי 
\Verse{13}חַטַּאת פִּימוֹ דְּבַר שְׂפָתֵימוֹ וְיִלָּכְדוּ בִגְאוֹנָם וּמֵאָלָה וּמִכַּחַשׁ יְסַפֵּרוּ 
\Verse{14}כַּלֵּה בְחֵמָה כַּלֵּה וְאֵינֵמוֹ וְיֵדְעוּ כִּי אֱלֹהִים מֹשֵׁל בְּיַעֲקֹב לְאַפְסֵי הָאָרֶץ סֶלָה 
\Verse{15}וְיָשֻׁבוּ לָעֶרֶב יֶהֱמוּ כַכָּלֶב וִיסוֹבְבוּ עִיר 
\Verse{16}הֵמָּה יְנוּעוּן לֶאֱכֹל אִם לֹא יִשְׂבְּעוּ וַיָּלִינוּ 
\Verse{17}וַאֲנִי אָשִׁיר עֻזֶּךָ וַאֲרַנֵּן לַבֹּקֶר חַסְדֶּךָ כִּי הָיִיתָ מִשְׂגָּב לִי וּמָנוֹס בְּיוֹם צַר לִי 
\Verse{18}עֻזִּי אֵלֶיךָ אֲזַמֵּרָה כִּי אֱלֹהִים מִשְׂגַּבִּי אֱלֹהֵי חַסְדִּי \OpenSection 
\Chapter{60}
\Verse{1}לַמְנַצֵּחַ עַל שׁוּשַׁן עֵדוּת מִכְתָּם לְדָוִד לְלַמֵּד 
\Verse{2}בְּהַצּוֹתוֹ אֵת אֲרַם נַהֲרַיִם וְאֶת אֲרַם צוֹבָה וַיָּשָׁב יוֹאָב וַיַּךְ אֶת אֱדוֹם בְּגֵיא מֶלַח שְׁנֵים עָשָׂר אָלֶף 
\Verse{3}אֱלֹהִים זְנַחְתָּנוּ פְרַצְתָּנוּ אָנַפְתָּ תְּשׁוֹבֵב לָנוּ 
\Verse{4}הִרְעַשְׁתָּה אֶרֶץ פְּצַמְתָּהּ רְפָה שְׁבָרֶיהָ כִי מָטָה 
\Verse{5}הִרְאִיתָ עַמְּךָ קָשָׁה הִשְׁקִיתָנוּ יַיִן תַּרְעֵלָה 
\Verse{6}נָתַתָּה לִּירֵאֶיךָ נֵּס לְהִתְנוֹסֵס מִפְּנֵי קֹשֶׁט סֶלָה 
\Verse{7}לְמַעַן יֵחָלְצוּן יְדִידֶיךָ הוֹשִׁיעָה יְמִינְךָ וַעֲנֵנוּ 
\Verse{8}אֱלֹהִים דִּבֶּר בְּקָדְשׁוֹ אֶעְלֹזָה אֲחַלְּקָה שְׁכֶם וְעֵמֶק סֻכּוֹת אֲמַדֵּד 
\Verse{9}לִי גִלְעָד וְלִי מְנַשֶּׁה וְאֶפְרַיִם מָעוֹז רֹאשִׁי יְהוּדָה מְחֹקְקִי 
\Verse{10}מוֹאָב סִיר רַחְצִי עַל אֱדוֹם אַשְׁלִיךְ נַעֲלִי עָלַי פְּלֶשֶׁת הִתְרוֹעָעִי 
\Verse{11}מִי יֹבִלֵנִי עִיר מָצוֹר מִי \App{substitution}{יַנְחֵנִי}{\Reading{יַנְחֵנִי}{SR}\PrimaryReadingSep\Reading{נָחַנִי}{L}} עַד אֱדוֹם 
\Verse{12}הֲלֹא אַתָּה אֱלֹהִים זְנַחְתָּנוּ וְלֹא תֵצֵא אֱלֹהִים בְּצִבְאוֹתֵינוּ 
\Verse{13}הָבָה לָּנוּ עֶזְרָת מִצָּר וְשָׁוְא תְּשׁוּעַת אָדָם 
\Verse{14}בֵּאלֹהִים נַעֲשֶׂה חָיִל וְהוּא יָבוּס צָרֵינוּ \OpenSection 
\Chapter{61}
\Verse{1}לַמְנַצֵּחַ עַל \App{vocalic substantive}{נְגִינֹת}{\Reading{נְגִינֹת}{SR}\PrimaryReadingSep\Reading{נְגִינַת}{L}} לְדָוִד 
\Verse{2}שִׁמְעָה אֱלֹהִים רִנָּתִי הַקְשִׁיבָה תְּפִלָּתִי 
\Verse{3}מִקְצֵה הָאָרֶץ אֵלֶיךָ אֶקְרָא בַּעֲטֹף לִבִּי בְּצוּר יָרוּם מִמֶּנִּי תַנְחֵנִי 
\Verse{4}כִּי הָיִיתָ מַחְסֶה לִי מִגְדַּל עֹז מִפְּנֵי אוֹיֵב 
\Verse{5}אָגוּרָה בְאָהָלְךָ עוֹלָמִים אֶחֱסֶה בְסֵתֶר כְּנָפֶיךָ סֶּלָה 
\Verse{6}כִּי אַתָּה אֱלֹהִים שָׁמַעְתָּ לִנְדָרָי נָתַתָּ יְרֻשַּׁת יִרְאֵי שְׁמֶךָ 
\Verse{7}יָמִים עַל יְמֵי מֶלֶךְ תּוֹסִיף שְׁנוֹתָיו כְּמוֹ דֹר וָדֹר 
\Verse{8}יֵשֵׁב עוֹלָם לִפְנֵי אֱלֹהִים חֶסֶד וֶאֱמֶת מַן יִנְצְרֻהוּ 
\Verse{9}כֵּן אֲזַמְּרָה שִׁמְךָ לָעַד לְשַׁלְּמִי נְדָרַי יוֹם יוֹם \OpenSection 
\Chapter{62}
\Verse{1}לַמְנַצֵּחַ עַל \App{substitution}{יְדִיתוּן}{\Reading{יְדִיתוּן}{SR}\PrimaryReadingSep\Reading{יְדוּתוּן}{L}} מִזְמוֹר לְדָוִד 
\Verse{2}אַךְ אֶל אֱלֹהִים דּוּמִיָּה נַפְשִׁי מִמֶּנּוּ יְשׁוּעָתִי 
\Verse{3}אַךְ הוּא צוּרִי וִישׁוּעָתִי מִשְׂגַּבִּי לֹא אֶמּוֹט רַבָּה 
\Verse{4}עַד אָנָה תְּהוֹתְתוּ עַל אִישׁ תְּרַצְּחוּ כֻלְּכֶם כְּקִיר נָטוּי \App{substitution}{גְּדֵרָה דְּחוּיָה}{\Reading{גְּדֵרָה דְּחוּיָה}{SR}\PrimaryReadingSep\Reading{גָּדֵר הַדְּחוּיָה}{L}} 
\Verse{5}אַךְ מִשְּׂאֵתוֹ יָעֲצוּ לְהַדִּיחַ יִרְצוּ \App{substitution}{בְכָזָב}{\Reading{בְכָזָב}{SR}\PrimaryReadingSep\Reading{כָזָב}{L}} \App{substitution}{בְּפִימוֹ}{\Reading{בְּפִימוֹ}{SR}\PrimaryReadingSep\Reading{בְּפִיו}{L}} יְבָרֵכוּ וּבְקִרְבָּם יְקַלְלוּ סֶלָה 
\Verse{6}אַךְ לֵאלֹהִים דּוֹמִּי נַפְשִׁי כִּי מִמֶּנּוּ תִּקְוָתִי 
\Verse{7}אַךְ הוּא צוּרִי וִישׁוּעָתִי מִשְׂגַּבִּי לֹא אֶמּוֹט 
\Verse{8}עַל אֱלֹהִים יִשְׁעִי וּכְבוֹדִי צוּר עֻזִּי מַחְסִי בֵּאלֹהִים 
\Verse{9}בִּטְחוּ בוֹ בְכָל עֵת עָם שִׁפְכוּ לְפָנָיו לְבַבְכֶם אֱלֹהִים מַחֲסֶה לָּנוּ סֶלָה 
\Verse{10}אַךְ הֶבֶל בְּנֵי אָדָם כָּזָב בְּנֵי אִישׁ בְּמֹאזְנַיִם לַעֲלוֹת הֵמָּה מֵהֶבֶל יָחַד 
\Verse{11}אַל תִּבְטְחוּ בְעֹשֶׁק וּבְגָזֵל אַל תֶּהְבָּלוּ חַיִל כִּי יָנוּב אַל תָּשִׁיתוּ לֵב 
\Verse{12}אַחַת דִּבֶּר אֱלֹהִים שְׁתַּיִם זוּ שָׁמָעְתִּי כִּי עֹז לֵאלֹהִים 
\Verse{13}וּלְךָ אֲדֹנַי חָסֶד כִּי אַתָּה תְשַׁלֵּם לְאִישׁ כְּמַעֲשֵׂהוּ \OpenSection 
\Chapter{63}
\Verse{1}מִזְמוֹר לְדָוִד בִּהְיוֹתוֹ בְּמִדְבַּר יְהוּדָה 
\Verse{2}אֱלֹהִים אֵלִי אַתָּה אֲשַׁחֲרֶךָּ צָמְאָה לְךָ נַפְשִׁי כָּמַהּ לְךָ בְשָׂרִי בְּאֶרֶץ צִיָּה וְעָיֵף בְּלִי מָיִם 
\Verse{3}כֵּן בַּקֹּדֶשׁ חֲזִיתִךָ לִרְאוֹת עֻזְּךָ וּכְבוֹדֶךָ 
\Verse{4}כִּי טוֹב חַסְדְּךָ מֵחַיִּים שְׂפָתַי יְשַׁבְּחוּנְךָ 
\Verse{5}כֵּן אֲבָרֶכְךָ בְחַיָּי בְּשִׁמְךָ אֶשָּׂא כַפָּי 
\Verse{6}כְּמוֹ חֵלֶב וָדֶשֶׁן תִּשְׂבַּע נַפְשִׁי וְשִׂפְתֵי רְנָנוֹת יְהַלֶּל פִּי 
\Verse{7}אִם זְכַרְתִּיךָ עַל יְצוּעָי בְּאַשְׁמֻרוֹת אֶהְגֶּה בָּךְ 
\Verse{8}כִּי הָיִיתָ עֶזְרָתָה לִּי וּבְצֵל כְּנָפֶיךָ אֲרַנֵּן 
\Verse{9}דָּבְקָה נַפְשִׁי אַחֲרֶיךָ בִּי תָּמְכָה יְמִינֶךָ 
\Verse{10}וְהֵמָּה לְשׁוֹאָה יְבַקְשׁוּ נַפְשִׁי יָבֹאוּ בְּתַחְתִּיּוֹת הָאָרֶץ 
\Verse{11}יַגִּירֻהוּ עַל יְדֵי חָרֶב מְנָת שֻׁעָלִים יִהְיוּ 
\Verse{12}וְהַמֶּלֶךְ יִשְׂמַח בֵּאלֹהִים יִתְהַלֵּל כָּל הַנִּשְׁבָּע בּוֹ כִּי יִסָּכֵר פִּי דוֹבְרֵי שָׁקֶר \OpenSection 
\Chapter{64}
\Verse{1}לַמְנַצֵּחַ מִזְמוֹר לְדָוִד 
\Verse{2}שְׁמַע אֱלֹהִים קוֹלִי בְשִׂיחִי מִפַּחַד אוֹיֵב תִּצֹּר חַיָּי 
\Verse{3}תַּסְתִּירֵנִי מִסּוֹד מְרֵעִים מֵרִגְשַׁת פֹּעֲלֵי אָוֶן 
\Verse{4}אֲשֶׁר שָׁנְנוּ כַחֶרֶב לְשׁוֹנָם דָּרְכוּ חִצָּם דָּבָר מָר 
\Verse{5}לִירֹת בַּמִּסְתָּרִים תָּם פִּתְאֹם יֹרֻהוּ וְלֹא יִירָאוּ 
\Verse{6}יְחַזְּקוּ לָמוֹ דָּבָר רָע יְסַפְּרוּ לִטְמוֹן מוֹקְשִׁים אָמְרוּ מִי יִרְאֶה \App{substitution}{לָנוּ}{\Reading{לָנוּ}{SR}\PrimaryReadingSep\Reading{לָּמוֹ}{L}} 
\Verse{7}יַחְפְּשׂוּ עוֹלֹת תַּמְנוּ חֵפֶשׂ מְחֻפָּשׂ וְקֶרֶב אִישׁ וְלֵב עָמֹק 
\Verse{8}וַיֹּרֵם אֱלֹהִים חֵץ פִּתְאוֹם הָיוּ מַכּוֹתָם 
\Verse{9}וַיַּכְשִׁילוּהוּ עָלֵימוֹ לְשׁוֹנָם יִתְנֹדֲדוּ כָּל \App{substitution}{רֹאֵי}{\Reading{רֹאֵי}{SR}\PrimaryReadingSep\Reading{רֹאֵה}{L}} בָם 
\Verse{10}וַיִּירְאוּ כָּל אָדָם וַיַּגִּידוּ פֹּעַל אֱלֹהִים וּמַעֲשֵׂהוּ הִשְׂכִּילוּ 
\Verse{11}יִשְׂמַח צַדִּיק בְּיַהְוֶה וְחָסָה בוֹ וְיִתְהַלְלוּ כָּל יִשְׁרֵי לֵב \OpenSection 
\Chapter{65}
\Verse{1}לַמְנַצֵּחַ מִזְמוֹר לְדָוִד שִׁיר 
\Verse{2}לְךָ דֻמִיָּה תְהִלָּה אֱלֹהִים בְּצִיּוֹן וּלְךָ יְשֻׁלַּם נֶדֶר 
\Verse{3}שֹׁמֵעַ תְּפִלָּה עָדֶיךָ כָּל בָּשָׂר יָבֹאוּ 
\Verse{4}דִּבְרֵי עֲוֺנֹת גָּבְרוּ מֶנִּי פְּשָׁעֵינוּ אַתָּה תְכַפְּרֵם 
\Verse{5}אַשְׁרֵי תִּבְחַר וּתְקָרֵב יִשְׁכֹּן חֲצֵרֶיךָ נִשְׂבְּעָה בְּטוּב בֵּיתֶךָ קְדֹשׁ הֵיכָלֶךָ 
\Verse{6}נוֹרָאוֹת בְּצֶדֶק תַּעֲנֵנוּ אֱלֹהֵי יִשְׁעֵנוּ מִבְטָח כָּל קַצְוֵי אֶרֶץ וְיָם רְחֹקִים 
\Verse{7}מֵכִין הָרִים בְּכֹחוֹ נֶאְזָר בִּגְבוּרָה 
\Verse{8}מַשְׁבִּיחַ שְׁאוֹן יַמִּים שְׁאוֹן גַּלֵּיהֶם וַהֲמוֹן לְאֻמִּים 
\Verse{9}וַיִּירְאוּ יֹשְׁבֵי קְצָוֺת מֵאוֹתֹתֶיךָ מוֹצָאֵי בֹקֶר וָעֶרֶב תַּרְנִין 
\Verse{10}פָּקַדְתָּ הָאָרֶץ וַתְּשֹׁקְקֶהָ רַבַּת תַּעְשְׁרֶנָּה פֶּלֶג אֱלֹהִים מָלֵא מָיִם תָּכִין דְּגָנָם כִּי כֵן תְּכִינֶהָ 
\Verse{11}תְּלָמֶיהָ רַוֵּה נַחֵת גְּדוּדֶהָ בִּרְבִיבִים תְּמֹגְגֶנָּה צִמְחָהּ תְּבָרֵךְ 
\Verse{12}עִטַּרְתָּ שְׁנַת טוֹבָתֶךָ וּמַעְגָּלֶיךָ יִרְעֲפוּן דָּשֶׁן 
\Verse{13}יִרְעֲפוּ נְאוֹת מִדְבָּר וְגִיל גְּבָעוֹת תַּחְגֹּרְנָה 
\Verse{14}לָבְשׁוּ כָרִים הַצֹּאן וַעֲמָקִים יַעַטְפוּ בָר יִתְרוֹעֲעוּ אַף יָשִׁירוּ \OpenSection 
\Chapter{66}
\Verse{1}לַמְנַצֵּחַ שִׁיר מִזְמוֹר הָרִיעוּ לֵאלֹהִים כָּל הָאָרֶץ 
\Verse{2}זַמְּרוּ כְבוֹד שְׁמוֹ שִׂימוּ כָבוֹד תְּהִלָּתוֹ 
\Verse{3}אִמְרוּ לֵאלֹהִים מַה נּוֹרָא מַעֲשֶׂיךָ בְּרֹב עֻזְּךָ יְכַחֲשׁוּ לְךָ אֹיְבֶיךָ 
\Verse{4}כָּל הָאָרֶץ יִשְׁתַּחֲווּ לְךָ וִיזַמְּרוּ לָךְ יְזַמְּרוּ שִׁמְךָ סֶלָה 
\Verse{5}לְכוּ וּרְאוּ מִפְעֲלוֹת אֱלֹהִים נוֹרָא עֲלִילָה עַל בְּנֵי אָדָם 
\Verse{6}הָפַךְ יָם לְיַבָּשָׁה בַּנָּהָר יַעַבְרוּ בְרָגֶל שָׁם נִשְׂמְחָה בּוֹ 
\Verse{7}מֹשֵׁל בִּגְבוּרָתוֹ עוֹלָם עֵינָיו בַּגּוֹיִם תִּצְפֶּינָה הַסּוֹרְרִים אַל \App{substitution}{יָרוּמוּ}{\Reading{יָרוּמוּ}{SR}\PrimaryReadingSep\Reading{ירימו}{L}} לָמוֹ סֶלָה 
\Verse{8}בָּרְכוּ עַמִּים אֱלֹהֵינוּ וְהַשְׁמִיעוּ קוֹל תְּהִלָּתוֹ 
\Verse{9}הַשָּׂם נַפְשֵׁנוּ בַּחַיִּים וְלֹא נָתַן לַמּוֹט רַגְלֵנוּ 
\Verse{10}כִּי בְחַנְתָּנוּ אֱלֹהִים צְרַפְתָּנוּ כִּצְרָף כָּסֶף 
\Verse{11}הֲבֵאתָנוּ בַמְּצוּדָה שַׂמְתָּ מוּעָקָה בְמָתְנֵינוּ 
\Verse{12}הִרְכַּבְתָּ אֱנוֹשׁ לְרֹאשֵׁנוּ בָּאנוּ בָאֵשׁ וּבַמַּיִם וַתּוֹצִיאֵנוּ לָרְוָיָה 
\Verse{13}אָבוֹא בֵיתְךָ בְעוֹלוֹת אֲשַׁלֵּם לְךָ נְדָרָי 
\Verse{14}אֲשֶׁר פָּצוּ שְׂפָתָי וְדִבֶּר פִּי בַּצַּר לִי 
\Verse{15}עֹלוֹת מֵיחִים אַעֲלֶה לָּךְ עִם קְטֹרֶת אֵילִים אֶעֱשֶׂה בָקָר עִם עַתּוּדִים סֶלָה 
\Verse{16}לְכוּ שִׁמְעוּ וַאֲסַפְּרָה כָּל יִרְאֵי אֱלֹהִים אֲשֶׁר עָשָׂה לְנַפְשִׁי 
\Verse{17}אֵלָיו פִּי קָרָאתִי וְרוֹמַם תַּחַת לְשׁוֹנִי 
\Verse{18}אָוֶן אִם רָאִיתִי בְלִבִּי לֹא יִשְׁמַע אֲדֹנָי 
\Verse{19}אָכֵן שָׁמַע אֱלֹהִים הִקְשִׁיב בְּקוֹל תְּפִלָּתִי 
\Verse{20}בָּרוּךְ אֱלֹהִים אֲשֶׁר לֹא הֵסִיר תְּפִלָּתִי וְחַסְדּוֹ מֵאִתִּי \OpenSection 
\Chapter{67}
\Verse{1}לַמְנַצֵּחַ בִּנְגִינֹת מִזְמוֹר שִׁיר 
\Verse{2}אֱלֹהִים יְחָנֵּנוּ וִיבָרְכֵנוּ יָאֵר פָּנָיו אִתָּנוּ סֶלָה 
\Verse{3}לָדַעַת בָּאָרֶץ דַּרְכֶּךָ בְּכָל גּוֹיִם יְשׁוּעָתֶךָ 
\Verse{4}יוֹדוּךָ עַמִּים אֱלֹהִים יוֹדוּךָ עַמִּים כֻּלָּם 
\Verse{5}יִשְׂמְחוּ וִירַנְּנוּ לְאֻמִּים כִּי תִשְׁפֹּט \App{omission}{תֵּבֵל בְּצֶדֶק תִּשְׁפֹּט}{\Reading{תֵּבֵל בְּצֶדֶק תִּשְׁפֹּט}{SR}\PrimaryReadingSep\Reading{}{L}} עַמִּים מִישֹׁר וּלְאֻמִּים בָּאָרֶץ תַּנְחֵם סֶלָה 
\Verse{6}יוֹדוּךָ עַמִּים אֱלֹהִים יוֹדוּךָ עַמִּים כֻּלָּם 
\Verse{7}אֶרֶץ נָתְנָה יְבוּלָהּ יְבָרְכֵנוּ אֱלֹהִים אֱלֹהֵינוּ 
\Verse{8}יְבָרְכֵנוּ אֱלֹהִים וְיִירְאוּ אוֹתוֹ כָּל אַפְסֵי אָרֶץ \OpenSection 
\Chapter{68}
\Verse{1}לַמְנַצֵּחַ לְדָוִד מִזְמוֹר שִׁיר 
\Verse{2}יָקוּם אֱלֹהִים יָפוּצוּ אוֹיְבָיו וְיָנוּסוּ מְשַׂנְאָיו מִפָּנָיו 
\Verse{3}כְּהִנָּדֵף עָשָׁן תִּנְדֹּף כְּהִמֵּס דּוֹנַג מִפְּנֵי אֵשׁ יֹאבְדוּ רְשָׁעִים מִפְּנֵי אֱלֹהִים 
\Verse{4}וְצַדִּיקִים יִשְׂמְחוּ יַעַלְצוּ לִפְנֵי אֱלֹהִים וְיָשִׂישׂוּ בְשִׂמְחָה 
\Verse{5}שִׁירוּ לֵאלֹהִים זַמְּרוּ שְׁמוֹ סֹלּוּ לָרֹכֵב בָּעֲרָבוֹת בְּיָהּ שְׁמוֹ וְעִלְזוּ לְפָנָיו 
\Verse{6}אֲבִי יְתוֹמִים וְדַיַּן אַלְמָנוֹת אֱלֹהִים בִּמְעוֹן קָדְשׁוֹ 
\Verse{7}אֱלֹהִים מוֹשִׁיב יְחִידִים בַּיְתָה מוֹצִיא אֲסִירִים בַּכּוֹשָׁרוֹת אַךְ סוֹרֲרִים שָׁכְנוּ צְחִיחָה 
\Verse{8}אֱלֹהִים בְּצֵאתְךָ לִפְנֵי עַמֶּךָ בְּצַעְדְּךָ בִישִׁימוֹן סֶלָה 
\Verse{9}אֶרֶץ רָעָשָׁה אַף שָׁמַיִם נָטְפוּ מִפְּנֵי אֱלֹהִים זֶה סִינַי מִפְּנֵי אֱלֹהִים אֱלֹהֵי יִשְׂרָאֵל 
\Verse{10}גֶּשֶׁם נְדָבוֹת תָּנִיף אֱלֹהִים נַחֲלָתְךָ וְנִלְאָה אַתָּה כוֹנַנְתָּהּ 
\Verse{11}חַיָּתְךָ יָשְׁבוּ בָהּ תָּכִין בְּטוֹבָתְךָ לֶעָנִי אֱלֹהִים 
\Verse{12}אֲדֹנַי יִתֶּן אֹמֶר הַמְבַשְּׂרוֹת צָבָא רָב 
\Verse{13}מַלְכֵי צְבָאוֹת יִדֹּדוּן יִדֹּדוּן וּנְוַת בַּיִת תְּחַלֵּק שָׁלָל 
\Verse{14}אִם תִּשְׁכְּבוּן בֵּין שְׁפַתָּיִם כַּנְפֵי יוֹנָה נֶחְפָּה בַכֶּסֶף וְאֶבְרוֹתֶיהָ בִּירַקְרַק חָרוּץ 
\Verse{15}בְּפָרֵשׂ שַׁדַּי מְלָכִים בָּהּ תַּשְׁלֵג בְּצַלְמוֹן 
\Verse{16}הַר אֱלֹהִים הַר בָּשָׁן הַר גַּבְנֻנִּים הַר בָּשָׁן 
\Verse{17}לָמָּה תְּרַצְּדוּן הָרִים גַּבְנֻנִּים הָהָר חָמַד אֱלֹהִים לְשִׁבְתּוֹ אַף יַהְוֶה יִשְׁכֹּן לָנֶצַח 
\Verse{18}רֶכֶב אֱלֹהִים רִבֹּתַיִם אַלְפֵי שִׁנְאָן אֲדֹנַי בָם סִינַי בַּקֹּדֶשׁ 
\Verse{19}עָלִיתָ לַמָּרוֹם שָׁבִיתָ שֶּׁבִי \App{substitution}{חִלַּקְתָּ}{\Reading{חִלַּקְתָּ}{SR}\PrimaryReadingSep\Reading{לָקַחְתָּ}{L}} מַתָּנוֹת \App{substitution}{לָאָדָם}{\Reading{לָאָדָם}{SR}\PrimaryReadingSep\Reading{בָּאָדָם}{L}} וְאַף סוֹרְרִים לִשְׁכֹּן יָהּ אֱלֹהִים 
\Verse{20}בָּרוּךְ אֲדֹנַי יוֹם יוֹם יַעֲמָס לָנוּ הָאֵל יְשׁוּעָתֵנוּ סֶלָה 
\Verse{21}הָאֵל לָנוּ אֵל לְמוֹשָׁעוֹת וּלְיַהְוֶה אֲדֹנַי לַמָּוֶת תּוֹצָאוֹת 
\Verse{22}אַךְ אֱלֹהִים יִמְחַץ רֹאשׁ אֹיְבָיו קָדְקֹד \App{vocalic substantive}{שְׂעַר}{\Reading{שְׂעַר}{SR}\PrimaryReadingSep\Reading{שֵׂעָר}{L}} מִתְהַלֵּךְ בַּאֲשָׁמָיו 
\Verse{23}אָמַר אֲדֹנַי מִבָּשָׁן אָשִׁיב אָשִׁיב מִמְּצֻלוֹת יָם 
\Verse{24}לְמַעַן תִּמְחַץ רַגְלְךָ בְּדָם לְשׁוֹן כְּלָבֶיךָ מֵאֹיְבִים מִנֵּהוּ 
\Verse{25}רָאוּ הֲלִיכוֹתֶיךָ אֱלֹהִים הֲלִיכוֹת אֵלִי מַלְכִּי בַקֹּדֶשׁ 
\Verse{26}קִדְּמוּ שָׁרִים אַחַר נֹגְנִים בְּתוֹךְ עֲלָמוֹת תּוֹפֵפוֹת 
\Verse{27}בְּמַקְהֵלוֹת בָּרְכוּ אֱלֹהִים \App{substitution}{אֲדֹנַי}{\Reading{אֲדֹנַי}{SR}\PrimaryReadingSep\Reading{יְהוָה}{L}} מִמְּקוֹר יִשְׂרָאֵל 
\Verse{28}שָׁם בִּנְיָמִן צָעִיר רֹדֵם שָׂרֵי יְהוּדָה רִגְמָתָם שָׂרֵי זְבֻלוּן שָׂרֵי נַפְתָּלִי 
\Verse{29}\App{substitution}{צַוֵּה אֱלֹהִים}{\Reading{צַוֵּה אֱלֹהִים}{SR}\PrimaryReadingSep\Reading{צִוָּה אֱלֹהֶיךָ}{L}} עֻזֶּךָ עוּזָּה אֱלֹהִים זוּ פָּעַלְתָּ לָּנוּ 
\Verse{30}מֵהֵיכָלֶךָ עַל יְרוּשָׁלֵם לְךָ יוֹבִילוּ מְלָכִים שָׁי 
\Verse{31}גְּעַר חַיַּת קָנֶה עֲדַת אַבִּירִים בְּעֶגְלֵי עַמִּים מִתְרַפֵּס בְּרַצֵּי כָסֶף בִּזַּר עַמִּים קְרָבוֹת יֶחְפָּצוּ 
\Verse{32}יֶאֱתָיוּ חַשְׁמַנִּים מִנִּי מִצְרָיִם כּוּשׁ תָּרִיץ יָדָיו לֵאלֹהִים 
\Verse{33}מַמְלְכוֹת הָאָרֶץ שִׁירוּ לֵאלֹהִים זַמְּרוּ אֲדֹנָי סֶלָה 
\Verse{34}לָרֹכֵב בִּשְׁמֵי שְׁמֵי קֶדֶם הֵן יִתֵּן בְּקוֹלוֹ קוֹל עֹז 
\Verse{35}תְּנוּ עֹז לֵאלֹהִים עַל יִשְׂרָאֵל גַּאֲוָתוֹ וְעֻזּוֹ בַּשְּׁחָקִים 
\Verse{36}נוֹרָא אֱלֹהִים מִמִּקְדָּשֶׁיךָ אֵל יִשְׂרָאֵל הוּא נֹתֵן עֹז וְתַעֲצֻמוֹת לָעָם בָּרוּךְ אֱלֹהִים \OpenSection 
\Chapter{69}
\Verse{1}לַמְנַצֵּחַ עַל שׁוֹשַׁנִּים לְדָוִד 
\Verse{2}הוֹשִׁיעֵנִי אֱלֹהִים כִּי בָאוּ מַיִם עַד נָפֶשׁ 
\Verse{3}טָבַעְתִּי בִּיוֵן מְצוּלָה וְאֵין מָעֳמָד בָּאתִי בְמַעֲמַקֵּי מַיִם וְשִׁבֹּלֶת שְׁטָפָתְנִי 
\Verse{4}יָגַעְתִּי בְקָרְאִי נִחַר גְּרוֹנִי כָּלוּ עֵינַי \App{vocalic substantive}{מִיַּחֵל}{\Reading{מִיַּחֵל}{SR}\PrimaryReadingSep\Reading{מְיַחֵל}{L}} לֵאלֹהָי 
\Verse{5}רַבּוּ מִשַּׂעֲרוֹת רֹאשִׁי שֹׂנְאַי חִנָּם עָצְמוּ מַצְמִיתַי אֹיְבַי שֶׁקֶר אֲשֶׁר לֹא גָזַלְתִּי אָז אָשִׁיב 
\Verse{6}אֱלֹהִים אַתָּה יָדַעְתָּ לְאִוַּלְתִּי וְאַשְׁמוֹתַי מִמְּךָ לֹא נִכְחָדוּ 
\Verse{7}אַל יֵבֹשׁוּ בִי קֹוֶיךָ אֲדֹנַי יַהְוֶה צְבָאוֹת אַל יִכָּלְמוּ בִי מְבַקְשֶׁיךָ אֱלֹהֵי יִשְׂרָאֵל 
\Verse{8}כִּי עָלֶיךָ נָשָׂאתִי חֶרְפָּה כִּסְּתָה כְלִמָּה פָנָי 
\Verse{9}מוּזָר הָיִיתִי לְאֶחָי וְנָכְרִי לִבְנֵי אִמִּי 
\Verse{10}כִּי קִנְאַת בֵּיתְךָ אֲכָלָתְנִי וְחֶרְפּוֹת חוֹרְפֶיךָ נָפְלוּ עָלָי 
\Verse{11}וָאֶבְכֶּה בַצּוֹם נַפְשִׁי וַתְּהִי לַחֲרָפוֹת לִי 
\Verse{12}וָאֶתְּנָה לְבוּשִׁי שָׂק וָאֱהִי לָהֶם לְמָשָׁל 
\Verse{13}יָשִׂיחוּ בִי יֹשְׁבֵי שָׁעַר \App{substitution}{וְנִגְּנוּ בִי}{\Reading{וְנִגְּנוּ בִי}{SR}\PrimaryReadingSep\Reading{וּנְגִינוֹת}{L}} שׁוֹתֵי שֵׁכָר 
\Verse{14}וַאֲנִי תְפִלָּתִי לְךָ יַהְוֶה עֵת רָצוֹן אֱלֹהִים בְּרָב חַסְדֶּךָ עֲנֵנִי בֶּאֱמֶת יִשְׁעֶךָ 
\Verse{15}הַצִּילֵנִי מִטִּיט וְאַל אֶטְבָּעָה אִנָּצְלָה מִשֹּׂנְאַי וּמִמַּעֲמַקֵּי מָיִם 
\Verse{16}אַל תִּשְׁטְפֵנִי שִׁבֹּלֶת מַיִם וְאַל תִּבְלָעֵנִי מְצוּלָה וְאַל תֶּאְטַר עָלַי בְּאֵר פִּיהָ 
\Verse{17}עֲנֵנִי יַהְוֶה כִּי טוֹב חַסְדֶּךָ כְּרֹב רַחֲמֶיךָ פְּנֵה אֵלָי 
\Verse{18}וְאַל תַּסְתֵּר פָּנֶיךָ מֵעַבְדֶּךָ כִּי צַר לִי מַהֵר עֲנֵנִי 
\Verse{19}קָרְבָה \App{vocalic substantive}{אֵל}{\Reading{אֵל}{SR}\PrimaryReadingSep\Reading{אֶל}{L}} נַפְשִׁי גְאָלָהּ לְמַעַן אֹיְבַי פְּדֵנִי 
\Verse{20}אַתָּה יָדַעְתָּ חֶרְפָּתִי וּבָשְׁתִּי וּכְלִמָּתִי נֶגְדְּךָ כָּל צוֹרְרָי 
\Verse{21}חֶרְפָּה שָׁבְרָה לִבִּי וָאָנוּשָׁה וָאֲקַוֶּה לָנוּד וָאַיִן וְלַמְנַחֲמִים וְלֹא מָצָאתִי 
\Verse{22}וַיִּתְּנוּ בְּבָרוּתִי רֹאשׁ וְלִצְמָאִי יַשְׁקוּנִי חֹמֶץ 
\Verse{23}יְהִי שֻׁלְחָנָם לִפְנֵיהֶם לְפָח וְלִשְׁלוֹמִים לְמוֹקֵשׁ 
\Verse{24}תֶּחְשַׁכְנָה עֵינֵיהֶם מֵרְאוֹת וּמָתְנֵיהֶם תָּמִיד הַמְעַד 
\Verse{25}שְׁפָךְ עֲלֵיהֶם זַעְמֶךָ וַחֲרוֹן אַפְּךָ יַשִּׂיגֵם 
\Verse{26}תְּהִי טִירָתָם נְשַׁמָּה בְּאָהֳלֵיהֶם אַל יְהִי יֹשֵׁב 
\Verse{27}כִּי \App{substitution}{אֵת}{\Reading{אֵת}{SR}\PrimaryReadingSep\Reading{אַתָּה}{L}} אֲשֶׁר הִכִּיתָ רָדָפוּ וְאֶל מַכְאוֹב חֲלָלֶיךָ \App{substitution}{יִסְפָּיוּ}{\Reading{יִסְפָּיוּ}{SR}\PrimaryReadingSep\Reading{יְסַפֵּרוּ}{L}} 
\Verse{28}תְּנָה עָוֺן עַל עֲוֺנָם וְאַל יָבֹאוּ בְּצִדְקָתֶךָ 
\Verse{29}יִמָּחוּ מִסֵּפֶר חַיִּים וְעִם צַדִּיקִים אַל יִכָּתֵבוּ 
\Verse{30}וַאֲנִי עָנִי וְכוֹאֵב יְשׁוּעָתְךָ אֱלֹהִים תְּשַׂגְּבֵנִי 
\Verse{31}אֲהַלְלָה שֵׁם אֱלֹהִים בְּשִׁיר וַאֲגַדְּלֶנּוּ בְתוֹדָה 
\Verse{32}וְתִיטַב לְיַהְוֶה מִשּׁוֹר פָּר מַקְרִן \App{substitution}{וּמַפְרִיס}{\Reading{וּמַפְרִיס}{SR}\PrimaryReadingSep\Reading{מַפְרִיס}{L}} 
\Verse{33}רָאוּ עֲנָוִים \App{substitution}{וַיִּשְׁמָחוּ}{\Reading{וַיִּשְׁמָחוּ}{SR}\PrimaryReadingSep\Reading{יִשְׂמָחוּ}{L}} דֹּרְשֵׁי אֱלֹהִים וִיחִי לְבַבְכֶם 
\Verse{34}כִּי שֹׁמֵעַ אֶל אֶבְיוֹנִים יַהְוֶה וְאֶת אֲסִירָיו לֹא בָזָה 
\Verse{35}יְהַלְלוּהוּ שָׁמַיִם וָאָרֶץ יַמִּים וְכָל רֹמֵשׂ בָּם 
\Verse{36}כִּי אֱלֹהִים יוֹשִׁיעַ צִיּוֹן וְיִבְנֶה עָרֵי יְהוּדָה וְיָשְׁבוּ שָׁם וִירֵשׁוּהָ 
\Verse{37}וְזֶרַע עֲבָדָיו יִנְחָלוּהָ וְאֹהֲבֵי שְׁמוֹ יִשְׁכְּנוּ בָהּ \OpenSection 
\Chapter{70}
\Verse{1}לַמְנַצֵּחַ לְדָוִד לְהַזְכִּיר 
\Verse{2}אֱלֹהִים לְהַצִּילֵנִי יַהְוֶה לְעֶזְרָתִי חוּשָׁה 
\Verse{3}יֵבֹשׁוּ וְיַחְפְּרוּ מְבַקְשֵׁי נַפְשִׁי יִסֹּגוּ אָחוֹר וְיִכָּלְמוּ חֲפֵצֵי רָעָתִי 
\Verse{4}יָשׁוּבוּ עַל עֵקֶב בָּשְׁתָּם הָאֹמְרִים הֶאָח הֶאָח 
\Verse{5}יָשִׂישׂוּ וְיִשְׂמְחוּ בְּךָ כָּל מְבַקְשֶׁיךָ וְיֹאמְרוּ תָמִיד יִגְדַּל אֱלֹהִים אֹהֲבֵי יְשׁוּעָתֶךָ 
\Verse{6}וַאֲנִי עָנִי וְאֶבְיוֹן אֱלֹהִים חוּשָׁה לִּי עֶזְרִי וּמְפַלְטִי אַתָּה יַהְוֶה אַל תְּאַחַר \OpenSection 
\Chapter{71}
\Verse{1}\App{omission}{לְדָוִד}{\Reading{לְדָוִד}{SR}\PrimaryReadingSep\Reading{}{L}} בְּךָ יַהְוֶה חָסִיתִי אַל אֵבוֹשָׁה לְעוֹלָם 
\Verse{2}בְּצִדְקָתְךָ תַּצִּילֵנִי וּתְפַלְּטֵנִי הַטֵּה אֵלַי אָזְנְךָ וְהוֹשִׁיעֵנִי 
\Verse{3}הֱיֵה לִי לְצוּר \App{substitution}{מָעוֹז}{\Reading{מָעוֹז}{SR}\PrimaryReadingSep\Reading{מָעוֹן}{L}} \App{substitution}{לְבֵית מְצוּדוֹת}{\Reading{לְבֵית מְצוּדוֹת}{SR}\PrimaryReadingSep\Reading{לָבוֹא תָּמִיד צִוִּיתָ}{L}} לְהוֹשִׁיעֵנִי כִּי סַלְעִי וּמְצוּדָתִי אָתָּה 
\Verse{4}אֱלֹהַי פַּלְּטֵנִי מִיַּד רָשָׁע מִכַּף מְעַוֵּל וְחוֹמֵץ 
\Verse{5}כִּי אַתָּה תִקְוָתִי אֲדֹנַי יַהְוֶה מִבְטַחִי מִנְּעוּרָי 
\Verse{6}עָלֶיךָ נִסְמַכְתִּי מִבֶּטֶן מִמְּעֵי אִמִּי אַתָּה גוֹזִי בְּךָ תְהִלָּתִי תָמִיד 
\Verse{7}כְּמוֹפֵת הָיִיתִי לְרַבִּים וְאַתָּה מַחֲסִי עֹז 
\Verse{8}יִמָּלֵא פִי תְּהִלָּתֶךָ כָּל הַיּוֹם תִּפְאַרְתֶּךָ 
\Verse{9}אַל תַּשְׁלִיכֵנִי לְעֵת זִקְנָה כִּכְלוֹת כֹּחִי אַל תַּעַזְבֵנִי 
\Verse{10}כִּי אָמְרוּ אוֹיְבַי לִי וְשֹׁמְרֵי נַפְשִׁי נוֹעֲצוּ יַחְדָּו 
\Verse{11}לֵאמֹר אֱלֹהִים עֲזָבוֹ רִדְפוּ וְתִפְשׂוּהוּ כִּי אֵין מַצִּיל 
\Verse{12}אֱלֹהִים אַל תִּרְחַק מִמֶּנִּי אֱלֹהַי לְעֶזְרָתִי חִישָׁה 
\Verse{13}יֵבֹשׁוּ יִכְלוּ שֹׂטְנֵי נַפְשִׁי יַעֲטוּ חֶרְפָּה וּכְלִמָּה מְבַקְשֵׁי רָעָתִי 
\Verse{14}וַאֲנִי תָּמִיד אֲיַחֵל וְהוֹסַפְתִּי עַל כָּל תְּהִלָּתֶךָ 
\Verse{15}פִּי יְסַפֵּר צִדְקָתֶךָ כָּל הַיּוֹם תְּשׁוּעָתֶךָ כִּי לֹא יָדַעְתִּי סְפֹרוֹת 
\Verse{16}אָבוֹא בִּגְבֻרוֹת אֲדֹנַי יַהְוֶה אַזְכִּיר צִדְקָתְךָ לְבַדֶּךָ 
\Verse{17}אֱלֹהִים לִמַּדְתַּנִי מִנְּעוּרָי וְעַד הֵנָּה אַגִּיד נִפְלְאוֹתֶיךָ 
\Verse{18}וְגַם עַד זִקְנָה וְשֵׂיבָה אֱלֹהִים אַל תַּעַזְבֵנִי עַד אַגִּיד זְרוֹעֲךָ לְדוֹר לְכָל יָבוֹא גְּבוּרָתֶךָ 
\Verse{19}וְצִדְקָתְךָ אֱלֹהִים עַד מָרוֹם אֲשֶׁר עָשִׂיתָ גְדֹלוֹת אֱלֹהִים מִי כָמוֹךָ 
\Verse{20}אֲשֶׁר הִרְאִיתַנוּ צָרוֹת רַבּוֹת וְרָעוֹת תָּשׁוּב תִּחַיֵּינוּ וּמִתְּהֹמוֹת הָאָרֶץ תָּשׁוּב תַּעֲלֵנִי 
\Verse{21}תֶּרֶב גְּדֻלָּתִי וְתִסֹּב תְּנַחֲמֵנִי 
\Verse{22}גַּם אֲנִי אוֹדְךָ בִכְלִי נֶבֶל אֲמִתְּךָ אֱלֹהָי אֲזַמְּרָה לְךָ בְכִנּוֹר קְדוֹשׁ יִשְׂרָאֵל 
\Verse{23}תְּרַנֵּנָּה שְׂפָתַי כִּי אֲזַמְּרָה לָּךְ וְנַפְשִׁי אֲשֶׁר פָּדִיתָ 
\Verse{24}גַּם לְשׁוֹנִי כָּל הַיּוֹם תֶּהְגֶּה צִדְקָתֶךָ כִּי בֹשׁוּ כִי חָפְרוּ מְבַקְשֵׁי רָעָתִי \OpenSection 
\Chapter{72}
\Verse{1}לִשְׁלֹמֹה אֱלֹהִים מִשְׁפָּטֶיךָ לְמֶלֶךְ תֵּן וְצִדְקָתְךָ לְבֶן מֶלֶךְ 
\Verse{2}יָדִין עַמְּךָ בְצֶדֶק וַעֲנִיֶּיךָ בְמִשְׁפָּט 
\Verse{3}יִשְׂאוּ הָרִים שָׁלוֹם לָעָם וּגְבָעוֹת \App{substitution}{צְקָדָה}{\Reading{צְקָדָה}{SR}\PrimaryReadingSep\Reading{בִּצְדָקָה}{L}} 
\Verse{4}יִשְׁפֹּט עֲנִיֵּי עָם יוֹשִׁיעַ לִבְנֵי אֶבְיוֹן וִידַכֵּא עוֹשֵׁק 
\Verse{5}\App{substitution}{וְיַאֲרִיךְ}{\Reading{וְיַאֲרִיךְ}{SR}\PrimaryReadingSep\Reading{יִירָאוּךָ}{L}} עִם שָׁמֶשׁ וְלִפְנֵי יָרֵחַ דּוֹר דּוֹרִים 
\Verse{6}יֵרֵד כְּמָטָר עַל גֵּז כִּרְבִיבִים זַרְזִיף אָרֶץ 
\Verse{7}יִפְרַח בְּיָמָיו \App{substitution}{צֶדֶק}{\Reading{צֶדֶק}{SR}\PrimaryReadingSep\Reading{צַדִּיק}{L}} וְרֹב שָׁלוֹם עַד בְּלִי יָרֵחַ 
\Verse{8}וְיֵרְדְּ מִיָּם עַד יָם וּמִנָּהָר עַד אַפְסֵי אָרֶץ 
\Verse{9}לְפָנָיו יִכְרְעוּ צִיִּים וְאֹיְבָיו עָפָר יְלַחֵכוּ 
\Verse{10}מַלְכֵי תַרְשִׁישׁ וְאִיִּים מִנְחָה יָשִׁיבוּ מַלְכֵי שְׁבָא וּסְבָא אֶשְׁכָּר יַקְרִיבוּ 
\Verse{11}וְיִשְׁתַּחֲווּ לוֹ כָל מְלָכִים כָּל גּוֹיִם יַעַבְדוּהוּ 
\Verse{12}כִּי יַצִּיל אֶבְיוֹן מְשַׁוֵּעַ וְעָנִי וְאֵין עֹזֵר לוֹ 
\Verse{13}יָחֹס עַל דַּל וְאֶבְיוֹן וְנַפְשׁוֹת אֶבְיוֹנִים יוֹשִׁיעַ 
\Verse{14}מִתּוֹךְ וּמֵחָמָס יִגְאַל נַפְשָׁם וְיֵיקַר דָּמָם בְּעֵינָיו 
\Verse{15}וִיחִי וְיִתֶּן לוֹ מִזְּהַב שְׁבָא וְיִתְפַּלֵּל בַּעֲדוֹ תָמִיד כָּל הַיּוֹם יְבָרֲכֶנְהוּ 
\Verse{16}יְהִי פִסַּת בַּר בָּאָרֶץ בְּרֹאשׁ הָרִים יִרְעַשׁ כַּלְּבָנוֹן פִּרְיוֹ וְיָצִיצוּ מֵעִיר כְּעֵשֶׂב הָאָרֶץ 
\Verse{17}יְהִי שְׁמוֹ לְעוֹלָם לִפְנֵי שֶׁמֶשׁ יָנִין שְׁמוֹ וְיִתְבָּרְכוּ בוֹ כָּל גּוֹיִם יְאַשְּׁרוּהוּ 
\Verse{18}בָּרוּךְ יַהְוֶה \App{addition}{}{\Reading{}{SR}\PrimaryReadingSep\Reading{אֱלֹהִים}{L}} אֱלֹהֵי יִשְׂרָאֵל עֹשֵׂה נִפְלָאוֹת לְבַדּוֹ 
\Verse{19}וּבָרוּךְ שֵׁם כְּבוֹדוֹ לְעוֹלָם וְיִמָּלֵא כְבוֹדוֹ אֶת כֹּל הָאָרֶץ אָמֵן וְאָמֵן 
\Verse{20}כָּלּוּ תְפִלּוֹת דָּוִד בֶּן יִשָׁי \OpenSection 
\page
\Chapter{73}
\Verse{1}מִזְמוֹר לְאָסָף אַךְ טוֹב לְיִשְׂרָאֵל אֱלֹהִים לְבָרֵי לֵבָב 
\Verse{2}וַאֲנִי כִּמְעַט נָטוּי רַגְלָי כְּאַיִן שֻׁפְּכָה אֲשֻׁרָי 
\Verse{3}כִּי קִנֵּאתִי בַּהוֹלְלִים שְׁלוֹם רְשָׁעִים אֶרְאֶה 
\Verse{4}כִּי אֵין חַרְצֻבּוֹת לְמוֹתָם וּבָרִיא אוּלָם 
\Verse{5}בַּעֲמַל אֱנוֹשׁ אֵינֵמוֹ וְעִם אָדָם לֹא יְנֻגָּעוּ 
\Verse{6}לָכֵן עֲנָקַתְמוֹ גַאֲוָה יַעֲטָף שִׁית חָמָס לָמוֹ 
\Verse{7}יָצָא מֵחֵלֶב \App{substitution}{עֲוֺנָמוֹ}{\Reading{עֲוֺנָמוֹ}{SR}\PrimaryReadingSep\Reading{עֵינֵמוֹ}{L}} עָבְרוּ מַשְׂכִּיּוֹת לֵבָב 
\Verse{8}יָמִיקוּ וִידַבְּרוּ בְרָע עֹשֶׁק מִמָּרוֹם יְדַבֵּרוּ 
\Verse{9}שַׁתּוּ בַשָּׁמַיִם פִּיהֶם וּלְשׁוֹנָם תַּהֲלֹךְ בָּאָרֶץ 
\Verse{10}לָכֵן \App{substitution}{יָשׁוּב}{\Reading{יָשׁוּב}{SR}\PrimaryReadingSep\Reading{ישיב}{L}} עַמּוֹ הֲלֹם וּמֵי מָלֵא יִמָּצוּ לָמוֹ 
\Verse{11}וְאָמְרוּ אֵיכָה יָדַע אֵל וְיֵשׁ דֵּעָה בְעֶלְיוֹן 
\Verse{12}הִנֵּה אֵלֶּה רְשָׁעִים וְשַׁלְוֵי עוֹלָם הִשְׂגּוּ חָיִל 
\Verse{13}אַךְ רִיק זִכִּיתִי לְבָבִי וָאֶרְחַץ בְּנִקָּיוֹן כַּפָּי 
\Verse{14}וָאֱהִי נָגוּעַ כָּל הַיּוֹם וְתוֹכַחְתִּי לַבְּקָרִים 
\Verse{15}אִם אָמַרְתִּי אֲסַפְּרָה כְמוֹ הִנֵּה דוֹר בָּנֶיךָ בָגָדְתִּי 
\Verse{16}וַאֲחַשְּׁבָה לָדַעַת זֹאת עָמָל הִיא בְעֵינָי 
\Verse{17}עַד אָבוֹא אֶל מִקְדְּשֵׁי אֵל אָבִינָה לְאַחֲרִיתָם 
\Verse{18}אַךְ בַּחֲלָקוֹת תָּשִׁית לָמוֹ הִפַּלְתָּם לְמַשּׁוּאוֹת 
\Verse{19}אֵיךְ הָיוּ לְשַׁמָּה כְרָגַע סָפוּ תַמּוּ מִן בַּלָּהוֹת 
\Verse{20}כַּחֲלוֹם מֵהָקִיץ אֲדֹנַי בָּעִיר צַלְמָם תִּבְזֶה 
\Verse{21}כִּי יִתְחַמֵּץ לְבָבִי וְכִלְיוֹתַי אֶשְׁתּוֹנָן 
\Verse{22}וַאֲנִי בַעַר וְלֹא אֵדָע בְּהֵמוֹת הָיִיתִי עִמָּךְ 
\Verse{23}וַאֲנִי תָמִיד עִמָּךְ אָחַזְתָּ בְּיַד יְמִינִי 
\Verse{24}בַּעֲצָתְךָ תַנְחֵנִי וְאַחַר כָּבוֹד תִּקָּחֵנִי 
\Verse{25}מִי לִי בַשָּׁמָיִם וְעִמְּךָ לֹא חָפַצְתִּי בָאָרֶץ 
\Verse{26}כָּלָה שְׁאֵרִי וּלְבָבִי צוּר לְבָבִי וְחֶלְקִי אֱלֹהִים לְעוֹלָם 
\Verse{27}כִּי הִנֵּה רְחֵקֶיךָ יֹאבֵדוּ הִצְמַתָּה כָּל זוֹנֶה מִמֶּךָּ 
\Verse{28}וַאֲנִי קִרֲבַת אֱלֹהִים לִי טוֹב שַׁתִּי בַּאדֹנָי יַהְוֶה מַחְסִי לְסַפֵּר כָּל מַלְאֲכוֹתֶיךָ \OpenSection 
\Chapter{74}
\Verse{1}מַשְׂכִּיל לְאָסָף לָמָה אֱלֹהִים זָנַחְתָּ לָנֶצַח יֶעְשַׁן אַפְּךָ בְּצֹאן מַרְעִיתֶךָ 
\Verse{2}זְכֹר עֲדָתְךָ קָנִיתָ קֶּדֶם גָּאַלְתָּ שֵׁבֶט נַחֲלָתֶךָ הַר צִיּוֹן זֶה שָׁכַנְתָּ בּוֹ 
\Verse{3}הָרִימָה פְעָמֶיךָ לְמַשֻּׁאוֹת נֶצַח כָּל הֵרַע אוֹיֵב בַּקֹּדֶשׁ 
\Verse{4}שָׁאֲגוּ צֹרְרֶיךָ בְּקֶרֶב מוֹעֲדֶךָ שָׂמוּ אוֹתֹתָם אֹתוֹת 
\Verse{5}יִוָּדַע כְּמֵבִיא לְמָעְלָה בִּסֲבָךְ עֵץ קַרְדֻּמּוֹת 
\Verse{6}וְעַתָּ פִּתּוּחֶיהָ יָּחַד בְּכַשִּׁיל וְכֵילַפּוֹת יַהֲלֹמוּן 
\Verse{7}שִׁלְחוּ בָאֵשׁ מִקְדָּשֶׁךָ לָאָרֶץ חִלְּלוּ מִשְׁכַּן שְׁמֶךָ 
\Verse{8}אָמְרוּ בְלִבָּם נִינָם יָחַד שָׂרְפוּ כָל מוֹעֲדֵי אֵל בָּאָרֶץ 
\Verse{9}אוֹתֹתֵינוּ לֹא רָאִינוּ אֵין עוֹד נָבִיא וְלֹא אִתָּנוּ יֹדֵעַ עַד מָה 
\Verse{10}עַד מָתַי אֱלֹהִים יְחָרֶף צָר יְנָאֵץ אוֹיֵב שִׁמְךָ לָנֶצַח 
\Verse{11}לָמָּה תָשִׁיב יָדְךָ וִימִינֶךָ מִקֶּרֶב \App{substitution}{חֵיקְךָ}{\Reading{חֵיקְךָ}{SR}\PrimaryReadingSep\Reading{חוקך}{L}} כַלֵּה 
\Verse{12}וֵאלֹהִים מַלְכִּי מִקֶּדֶם פֹּעֵל יְשׁוּעוֹת בְּקֶרֶב הָאָרֶץ 
\Verse{13}אַתָּה פוֹרַרְתָּ בְעָזְּךָ יָם שִׁבַּרְתָּ רָאשֵׁי תַנִּינִים עַל הַמָּיִם 
\Verse{14}אַתָּה רִצַּצְתָּ רָאשֵׁי לִוְיָתָן תִּתְּנֶנּוּ מַאֲכָל לְעָם לְצִיִּים 
\Verse{15}אַתָּה בָקַעְתָּ מַעְיָן וָנָחַל אַתָּה הוֹבַשְׁתָּ נַהֲרוֹת אֵיתָן 
\Verse{16}לְךָ יוֹם אַף לְךָ לָיְלָה אַתָּה הֲכִינוֹתָ מָאוֹר וָשָׁמֶשׁ 
\Verse{17}אַתָּה הִצַּבְתָּ כָּל גְּבוּלוֹת אָרֶץ קַיִץ וָחֹרֶף אַתָּה יְצַרְתָּם 
\Verse{18}זְכָר זֹאת אוֹיֵב חֵרֵף יַהְוֶה וְעַם נָבָל נִאֲצוּ שְׁמֶךָ 
\Verse{19}אַל תִּתֵּן לְחַיַּת נֶפֶשׁ תּוֹרֶךָ חַיַּת עֲנִיֶּיךָ אַל תִּשְׁכַּח לָנֶצַח 
\Verse{20}הַבֵּט לַבְּרִית כִּי מָלְאוּ מַחֲשַׁכֵּי אֶרֶץ נְאוֹת חָמָס 
\Verse{21}אַל יָשֹׁב דַּךְ נִכְלָם עָנִי וְאֶבְיוֹן יְהַלְלוּ שְׁמֶךָ 
\Verse{22}קוּמָה אֱלֹהִים רִיבָה רִיבֶךָ זְכֹר חֶרְפָּתְךָ מִנִּי נָבָל כָּל הַיּוֹם 
\Verse{23}אַל תִּשְׁכַּח קוֹל צֹרְרֶיךָ שְׁאוֹן קָמֶיךָ עֹלֶה תָמִיד \OpenSection 
\Chapter{75}
\Verse{1}לַמְנַצֵּחַ אַל תַּשְׁחֵת מִזְמוֹר לְאָסָף שִׁיר 
\Verse{2}הוֹדִינוּ לְּךָ אֱלֹהִים הוֹדִינוּ וְקָרוֹב שְׁמֶךָ סִפְּרוּ נִפְלְאוֹתֶיךָ 
\Verse{3}כִּי אֶקַּח מוֹעֵד אֲנִי מֵישָׁרִים אֶשְׁפֹּט 
\Verse{4}נְמֹגִים אֶרֶץ וְכָל יֹשְׁבֶיהָ אָנֹכִי תִכַּנְתִּי עַמּוּדֶיהָ סֶּלָה 
\Verse{5}אָמַרְתִּי לַהוֹלְלִים אַל תָּהֹלּוּ וְלָרְשָׁעִים אַל תָּרִימוּ קָרֶן 
\Verse{6}אַל תָּרִימוּ לַמָּרוֹם קַרְנְכֶם תְּדַבְּרוּ בְצַוָּאר עָתָק 
\Verse{7}כִּי לֹא מִמּוֹצָא וּמִמַּעֲרָב וְלֹא מִמִּדְבַּר הָרִים 
\Verse{8}כִּי אֱלֹהִים שֹׁפֵט זֶה יַשְׁפִּיל וְזֶה יָרִים 
\Verse{9}כִּי כוֹס בְּיַד יַהְוֶה וְיַיִן חָמַר מָלֵא מֶסֶךְ וַיַּגֵּר מִזֶּה אַךְ שְׁמָרֶיהָ יִמְצוּ יִשְׁתּוּ כֹּל רִשְׁעֵי אָרֶץ 
\Verse{10}וַאֲנִי אַגִּיד לְעֹלָם אֲזַמְּרָה לֵאלֹהֵי יַעֲקֹב 
\Verse{11}וְכָל קַרְנֵי רְשָׁעִים אֲגַדֵּעַ תְּרוֹמַמְנָה קַרְנוֹת צַדִּיק \OpenSection 
\Chapter{76}
\Verse{1}לַמְנַצֵּחַ בִּנְגִינֹת מִזְמוֹר לְאָסָף שִׁיר 
\Verse{2}נוֹדָע בִּיהוּדָה אֱלֹהִים בְּיִשְׂרָאֵל גָּדוֹל שְׁמוֹ 
\Verse{3}וַיְהִי בְשָׁלֵם סוּכּוֹ וּמְעוֹנָתוֹ בְצִיּוֹן 
\Verse{4}שָׁמָּה שִׁבַּר רִשְׁפֵי קָשֶׁת מָגֵן וְחֶרֶב וּמִלְחָמָה סֶלָה 
\Verse{5}נָאוֹר אַתָּה אַדִּיר מֵהַרְרֵי טָרֶף 
\Verse{6}אֶשְׁתּוֹלְלוּ אַבִּירֵי לֵב נָמוּ שְׁנָתָם וְלֹא מָצְאוּ כָל אַנְשֵׁי חַיִל יְדֵיהֶם 
\Verse{7}מִגַּעֲרָתְךָ אֱלֹהֵי יַעֲקֹב נִרְדָּם וְרֶכֶב וָסוּס 
\Verse{8}אַתָּה נוֹרָא אַתָּה וּמִי יַעֲמֹד לְפָנֶיךָ מֵאָז אַפֶּךָ 
\Verse{9}מִשָּׁמַיִם הִשְׁמַעְתָּ דִּין אֶרֶץ יָרְאָה וְשָׁקָטָה 
\Verse{10}בְּקוּם לַמִּשְׁפָּט אֱלֹהִים לְהוֹשִׁיעַ כָּל עַנְוֵי אֶרֶץ סֶלָה 
\Verse{11}כִּי חֲמַת אָדָם תּוֹדֶךָּ שְׁאֵרִית חֵמֹת תַּחְגֹּר 
\Verse{12}נִדֲרוּ וְשַׁלְּמוּ לְיַהְוֶה אֱלֹהֵיכֶם כָּל סְבִיבָיו יֹבִילוּ שַׁי \App{substitution}{לַנּוֹרָא}{\Reading{לַנּוֹרָא}{SR}\PrimaryReadingSep\Reading{לַמּוֹרָא}{L}} 
\Verse{13}יִבְצֹר רוּחַ נְגִידִים נוֹרָא לְמַלְכֵי אָרֶץ \OpenSection 
\Chapter{77}
\Verse{1}לַמְנַצֵּחַ עַל יְדִיתוּן לְאָסָף מִזְמוֹר 
\Verse{2}קוֹלִי אֶל אֱלֹהִים וְאֶצְעָקָה קוֹלִי אֶל אֱלֹהִים וְהַאֲזִין אֵלָי 
\Verse{3}בְּיוֹם צָרָתִי אֲדֹנַי דָּרָשְׁתִּי יָדִי לַיְלָה נִגְּרָה וְלֹא תָפוּג מֵאֲנָה הִנָּחֵם נַפְשִׁי 
\Verse{4}אֶזְכְּרָה אֱלֹהִים וְאֶהֱמָיָה אָשִׂיחָה וְתִתְעַטֵּף רוּחִי סֶלָה 
\Verse{5}\App{vocalic substantive}{אָחַזְתִּ}{\Reading{אָחַזְתִּ}{SR}\PrimaryReadingSep\Reading{אָחַזְתָּ}{L}} שְׁמֻרוֹת עֵינָי נִפְעַמְתִּי וְלֹא אֲדַבֵּר 
\Verse{6}חִשַּׁבְתִּי יָמִים מִקֶּדֶם שְׁנוֹת עוֹלָמִים 
\Verse{7}אֶזְכְּרָה נְגִינָתִי בַּלָּיְלָה עִם לְבָבִי אָשִׂיחָה וַיְחַפֵּשׂ רוּחִי 
\Verse{8}הַלְעוֹלָמִים יִזְנַח אֲדֹנָי וְלֹא יֹסִיף לִרְצוֹת עוֹד 
\Verse{9}הֶאָפֵס לָנֶצַח חַסְדּוֹ גָּמַר אֹמֶר לְדֹר וָדֹר 
\Verse{10}הֲשָׁכַח חַנּוֹת אֵל אִם קָפַץ בְּאַף רַחֲמָיו סֶלָה 
\Verse{11}וָאֹמַר חַלּוֹתִי הִיא שְׁנוֹת יְמִין עֶלְיוֹן 
\Verse{12}\App{substitution}{אֶזְכּוֹר}{\Reading{אֶזְכּוֹר}{SR}\PrimaryReadingSep\Reading{אזכיר}{L}} מַעַלְלֵי יָהּ כִּי אֶזְכְּרָה מִקֶּדֶם פִּלְאֶךָ 
\Verse{13}וְהָגִיתִי בְכָל פָּעֳלֶךָ וּבַעֲלִילוֹתֶיךָ אָשִׂיחָה 
\Verse{14}אֱלֹהִים בַּקֹּדֶשׁ דַּרְכֶּךָ מִי אֵל גָּדוֹל כֵּאלֹהִים 
\Verse{15}אַתָּה הָאֵל עֹשֵׂה פֶלֶא הוֹדַעְתָּ בָעַמִּים עֻזֶּךָ 
\Verse{16}גָּאַלְתָּ בִּזְרוֹעַ עַמֶּךָ בְּנֵי יַעֲקֹב וְיוֹסֵף סֶלָה 
\Verse{17}רָאוּךָ מַּיִם אֱלֹהִים רָאוּךָ מַּיִם יָחִילוּ אַף יִרְגְּזוּ תְהֹמוֹת 
\Verse{18}זֹרְמוּ מַיִם עָבוֹת קוֹל נָתְנוּ שְׁחָקִים אַף חֲצָצֶיךָ יִתְהַלָּכוּ 
\Verse{19}קוֹל רַעַמְךָ בַּגַּלְגַּל הֵאִירוּ בְרָקִים תֵּבֵל רָגְזָה וַתִּרְעַשׁ הָאָרֶץ 
\Verse{20}בַּיָּם דַּרְכֶּךָ וּשְׁבִילֶיךָ בְּמַיִם רַבִּים וְעִקְּבוֹתֶיךָ לֹא נֹדָעוּ 
\Verse{21}נָחִיתָ כַצֹּאן עַמֶּךָ בְּיַד מֹשֶׁה וְאַהֲרֹן \OpenSection 
\Chapter{78}
\Verse{1}מַשְׂכִּיל לְאָסָף הַאֲזִינָה עַמִּי תּוֹרָתִי הַטּוּ אָזְנְכֶם לְאִמְרֵי פִי 
\Verse{2}אֶפְתְּחָה בְמָשָׁל פִּי אַבִּיעָה חִידוֹת מִנִּי קֶדֶם 
\Verse{3}אֲשֶׁר שָׁמַעְנוּ וַנֵּדָעֵם וַאֲבוֹתֵינוּ סִפְּרוּ לָנוּ 
\Verse{4}לֹא נְכַחֵד מִבְּנֵיהֶם לְדוֹר אַחֲרוֹן מְסַפְּרִים תְּהִלּוֹת יַהְוֶה וֶעֱזוּזוֹ וְנִפְלְאֹתָיו אֲשֶׁר עָשָׂה 
\Verse{5}וַיָּקֶם עֵדוּת בְּיַעֲקֹב וְתוֹרָה שָׂם בְּיִשְׂרָאֵל אֲשֶׁר צִוָּה אֶת אֲבוֹתֵינוּ לְהוֹדִיעָם לִבְנֵיהֶם 
\Verse{6}לְמַעַן יֵדְעוּ דּוֹר אַחֲרוֹן בָּנִים יִוָּלֵדוּ יָקֻמוּ וִיסַפְּרוּ לִבְנֵיהֶם 
\Verse{7}וְיָשִׂימוּ בֵאלֹהִים כִּסְלָם וְלֹא יִשְׁכְּחוּ מַעַלְלֵי אֵל וּמִצְוֺתָיו יִנְצֹרוּ 
\Verse{8}וְלֹא יִהְיוּ כַּאֲבוֹתָם דּוֹר סוֹרֵר וּמֹרֶה דּוֹר לֹא הֵכִין לִבּוֹ וְלֹא נֶאֶמְנָה אֶת אֵל רוּחוֹ 
\Verse{9}בְּנֵי אֶפְרַיִם נוֹשְׁקֵי רוֹמֵי קָשֶׁת הָפְכוּ בְּיוֹם קְרָב 
\Verse{10}לֹא שָׁמְרוּ בְּרִית אֱלֹהִים וּבְתוֹרָתוֹ מֵאֲנוּ לָלֶכֶת 
\Verse{11}וַיִּשְׁכְּחוּ עֲלִילוֹתָיו וְנִפְלְאוֹתָיו אֲשֶׁר הֶרְאָם 
\Verse{12}נֶגֶד אֲבוֹתָם עָשָׂה פֶלֶא בְּאֶרֶץ מִצְרַיִם שְׂדֵה צֹעַן 
\Verse{13}בָּקַע יָם וַיַּעֲבִירֵם וַיַּצֶּב מַיִם כְּמוֹ נֵד 
\Verse{14}וַיַּנְחֵם בֶּעָנָן יוֹמָם וְכָל הַלַּיְלָה בְּאוֹר אֵשׁ 
\Verse{15}יְבַקַּע צֻרִים בַּמִּדְבָּר וַיַּשְׁקְ כִּתְהֹמוֹת רַבָּה 
\Verse{16}וַיּוֹצִא נוֹזְלִים מִסָּלַע וַיּוֹרֶד כַּנְּהָרוֹת מָיִם 
\Verse{17}וַיּוֹסִיפוּ עוֹד לַחֲטֹא לוֹ לַמְרוֹת עֶלְיוֹן בַּצִּיָּה 
\Verse{18}וַיְנַסּוּ אֵל בִּלְבָבָם לִשְׁאָל אֹכֶל לְנַפְשָׁם 
\Verse{19}וַיְדַבְּרוּ בֵּאלֹהִים אָמְרוּ הֲיוּכַל אֵל לַעֲרֹךְ שֻׁלְחָן בַּמִּדְבָּר 
\Verse{20}הֵן הִכָּה צוּר וַיָּזוּבוּ מַיִם וּנְחָלִים יִשְׁטֹפוּ הֲגַם לֶחֶם יוּכַל תֵּת אִם יָכִין שְׁאֵר לְעַמּוֹ 
\Verse{21}לָכֵן שָׁמַע יַהְוֶה וַיִּתְעַבָּר וְאֵשׁ נִשְּׂקָה בְיַעֲקֹב וְגַם אַף עָלָה בְיִשְׂרָאֵל 
\Verse{22}כִּי לֹא הֶאֱמִינוּ בֵּאלֹהִים וְלֹא בָטְחוּ בִּישׁוּעָתוֹ 
\Verse{23}וַיְצַו שְׁחָקִים מִמָּעַל וְדַלְתֵי שָׁמַיִם פָּתָח 
\Verse{24}וַיַּמְטֵר עֲלֵיהֶם מָן לֶאֱכֹל וּדְגַן שָׁמַיִם נָתַן לָמוֹ 
\Verse{25}לֶחֶם אַבִּירִים אָכַל אִישׁ צֵידָה שָׁלַח לָהֶם לָשֹׂבַע 
\Verse{26}יַסַּע קָדִים בַּשָּׁמָיִם וַיְנַהֵג בְּעֻזּוֹ תֵימָן 
\Verse{27}וַיַּמְטֵר עֲלֵיהֶם כֶּעָפָר שְׁאֵר וּכְחוֹל יַמִּים עוֹף כָּנָף 
\Verse{28}וַיַּפֵּל בְּקֶרֶב מַחֲנֵהוּ סָבִיב לְמִשְׁכְּנֹתָיו 
\Verse{29}וַיֹּאכְלוּ וַיִּשְׂבְּעוּ מְאֹד וְתַאֲוָתָם יָבִא לָהֶם 
\Verse{30}לֹא זָרוּ מִתַּאֲוָתָם עוֹד אָכְלָם בְּפִיהֶם 
\Verse{31}וְאַף אֱלֹהִים עָלָה בָהֶם וַיַּהֲרֹג בְּמִשְׁמַנֵּיהֶם וּבַחוּרֵי יִשְׂרָאֵל הִכְרִיעַ 
\Verse{32}בְּכָל זֹאת חָטְאוּ עוֹד וְלֹא הֶאֱמִינוּ בְּנִפְלְאוֹתָיו 
\Verse{33}וַיְכַל בַּהֶבֶל יְמֵיהֶם וּשְׁנוֹתָם בַּבֶּהָלָה 
\Verse{34}אִם הֲרָגָם וּדְרָשׁוּהוּ וְשָׁבוּ וְשִׁחֲרוּ אֵל 
\Verse{35}וַיִּזְכְּרוּ כִּי אֱלֹהִים צוּרָם וְאֵל עֶלְיוֹן גֹּאֲלָם 
\Verse{36}וַיְפַתּוּהוּ בְּפִיהֶם וּבִלְשׁוֹנָם יְכַזְּבוּ לוֹ 
\Verse{37}וְלִבָּם לֹא נָכוֹן עִמּוֹ וְלֹא נֶאֶמְנוּ בִּבְרִיתוֹ 
\Verse{38}וְהוּא רַחוּם יְכַפֵּר עָוֺן וְלֹא יַשְׁחִית וְהִרְבָּה לְהָשִׁיב אַפּוֹ וְלֹא יָעִיר כָּל חֲמָתוֹ 
\Verse{39}וַיִּזְכֹּר כִּי בָשָׂר הֵמָּה רוּחַ הוֹלֵךְ וְלֹא יָשׁוּב 
\Verse{40}כַּמָּה יַמְרוּהוּ בַמִּדְבָּר יַעֲצִיבוּהוּ בִּישִׁימוֹן 
\Verse{41}וַיָּשׁוּבוּ וַיְנַסּוּ אֵל וּקְדוֹשׁ יִשְׂרָאֵל הִתְווּ 
\Verse{42}לֹא זָכְרוּ אֶת יָדוֹ יוֹם אֲשֶׁר פָּדָם מִנִּי צָר 
\Verse{43}אֲשֶׁר שָׂם בְּמִצְרַיִם אֹתוֹתָיו וּמוֹפְתָיו בִּשְׂדֵה צֹעַן 
\Verse{44}וַיַּהֲפֹךְ לְדָם יְאֹרֵיהֶם וְנֹזְלֵיהֶם בַּל יִשְׁתָּיוּן 
\Verse{45}יְשַׁלַּח בָּהֶם עָרֹב וַיֹּאכְלֵם וּצְפַרְדֵּעַ וַתַּשְׁחִיתֵם 
\Verse{46}וַיִּתֵּן לֶחָסִיל יְבוּלָם וִיגִיעָם לָאַרְבֶּה 
\Verse{47}יַהֲרֹג בַּבָּרָד גַּפְנָם וְשִׁקְמוֹתָם בַּחֲנָמַל 
\Verse{48}וַיַּסְגֵּר לַבָּרָד בְּעִירָם וּמִקְנֵיהֶם לָרְשָׁפִים 
\Verse{49}יְשַׁלַּח בָּם חֲרוֹן אַפּוֹ עֶבְרָה וָזַעַם וְצָרָה מִשְׁלַחַת \App{substitution}{מַלְאָכִים}{\Reading{מַלְאָכִים}{SR}\PrimaryReadingSep\Reading{מַלְאֲכֵי}{L}} רָעִים 
\Verse{50}יְפַלֵּס נָתִיב לְאַפּוֹ לֹא חָשַׂךְ מִמָּוֶת נַפְשָׁם וְחַיָּתָם לַדֶּבֶר הִסְגִּיר 
\Verse{51}וַיַּךְ כָּל בְּכוֹר בְּמִצְרָיִם רֵאשִׁית אוֹנִים בְּאָהֳלֵי חָם 
\Verse{52}וַיַּסַּע כַּצֹּאן עַמּוֹ וַיְנַהֲגֵם כַּעֵדֶר בַּמִּדְבָּר 
\Verse{53}וַיַּנְחֵם לָבֶטַח וְלֹא פָחָדוּ וְאֶת אוֹיְבֵיהֶם כִּסָּה הַיָּם 
\Verse{54}וַיְבִיאֵם אֶל גְּבוּל קָדְשׁוֹ הַר זֶה קָנְתָה יְמִינוֹ 
\Verse{55}וַיְגָרֶשׁ מִפְּנֵיהֶם גּוֹיִם וַיַּפִּילֵם בְּחֶבֶל נַחֲלָה וַיַּשְׁכֵּן בְּאָהֳלֵיהֶם שִׁבְטֵי יִשְׂרָאֵל 
\Verse{56}וַיְנַסּוּ וַיַּמְרוּ אֶת אֱלֹהִים עֶלְיוֹן וְעֵדוֹתָיו לֹא שָׁמָרוּ 
\Verse{57}וַיִּסֹּגוּ וַיִּבְגְּדוּ כַּאֲבוֹתָם נֶהְפְּכוּ כְּקֶשֶׁת רְמִיָּה 
\Verse{58}וַיַּכְעִיסוּהוּ בְּבָמוֹתָם וּבִפְסִילֵיהֶם יַקְנִיאוּהוּ 
\Verse{59}שָׁמַע אֱלֹהִים וַיִּתְעַבָּר וַיִּמְאַס מְאֹד בְּיִשְׂרָאֵל 
\Verse{60}וַיִּטֹּשׁ מִשְׁכַּן שִׁלוֹ אֹהֶל שִׁכֵּן בָּאָדָם 
\Verse{61}וַיִּתֵּן לַשְּׁבִי עֻזּוֹ וְתִפְאַרְתּוֹ בְיַד צָר 
\Verse{62}וַיַּסְגֵּר לַחֶרֶב עַמּוֹ וּבְנַחֲלָתוֹ הִתְעַבָּר 
\Verse{63}בַּחוּרָיו אָכְלָה אֵשׁ וּבְתוּלֹתָיו לֹא הוּלָּלוּ 
\Verse{64}כֹּהֲנָיו בַּחֶרֶב נָפָלוּ וְאַלְמְנֹתָיו לֹא תִבְכֶּינָה 
\Verse{65}וַיִּקַץ כְּיָשֵׁן אֲדֹנָי כְּגִבּוֹר מִתְרוֹנֵן מִיָּיִן 
\Verse{66}וַיַּךְ צָרָיו אָחוֹר חֶרְפַּת עוֹלָם נָתַן לָמוֹ 
\Verse{67}וַיִּמְאַס בְּאֹהֶל יוֹסֵף וּבְשֵׁבֶט אֶפְרַיִם לֹא בָחָר 
\Verse{68}וַיִּבְחַר אֶת שֵׁבֶט יְהוּדָה אֶת הַר צִיּוֹן אֲשֶׁר אָהֵב 
\Verse{69}וַיִּבֶן כְּמוֹ רָמִים מִקְדָּשׁוֹ כְּאֶרֶץ יְסָדָהּ לְעוֹלָם 
\Verse{70}וַיִּבְחַר בְּדָוִד עַבְדּוֹ וַיִּקָּחֵהוּ מִמִּכְלְאֹת צֹאן 
\Verse{71}מֵאַחַר עָלוֹת הֱבִיאוֹ לִרְעוֹת בְּיַעֲקֹב עַמּוֹ וּבְיִשְׂרָאֵל נַחֲלָתוֹ 
\Verse{72}וַיִּרְעֵם \App{substitution}{בְּתֹם}{\Reading{בְּתֹם}{SR}\PrimaryReadingSep\Reading{כְּתֹם}{L}} לְבָבוֹ וּבִתְבוּנוֹת כַּפָּיו יַנְחֵם \OpenSection 
\Chapter{79}
\Verse{1}מִזְמוֹר לְאָסָף אֱלֹהִים בָּאוּ גוֹיִם בְּנַחֲלָתֶךָ טִמְּאוּ אֶת הֵיכַל קָדְשֶׁךָ שָׂמוּ אֶת יְרוּשָׁלֵם לְעִיִּים 
\Verse{2}נָתְנוּ אֶת נִבְלַת עֲבָדֶיךָ מַאֲכָל לְעוֹף הַשָּׁמָיִם בְּשַׂר חֲסִידֶיךָ לְחַיְתוֹ אָרֶץ 
\Verse{3}שָׁפְכוּ דָמָם כַּמַּיִם סְבִיבוֹת יְרוּשָׁלֵם וְאֵין קוֹבֵר 
\Verse{4}הָיִינוּ חֶרְפָּה לִשְׁכֵנֵינוּ לַעַג וָקֶלֶס לִסְבִיבוֹתֵינוּ 
\Verse{5}עַד מָה יַהְוֶה תֶּאֱנַף לָנֶצַח תִּבְעַר כְּמוֹ אֵשׁ קִנְאָתֶךָ 
\Verse{6}שְׁפֹךְ חֲמָתְךָ \App{substitution}{עַל}{\Reading{עַל}{SR}\PrimaryReadingSep\Reading{אֶל}{L}} הַגּוֹיִם אֲשֶׁר לֹא יְדָעוּךָ וְעַל מַמְלָכוֹת אֲשֶׁר בְּשִׁמְךָ לֹא קָרָאוּ 
\Verse{7}כִּי \App{substitution}{אָכְלוּ}{\Reading{אָכְלוּ}{SR}\PrimaryReadingSep\Reading{אָכַל}{L}} אֶת יַעֲקֹב וְאֶת נָוֵהוּ הֵשַׁמּוּ 
\Verse{8}אַל תִּזְכָּר לָנוּ עֲוֺנֹת רִאשֹׁנִים מַהֵר יְקַדְּמוּנוּ רַחֲמֶיךָ כִּי דַלּוֹנוּ מְאֹד 
\Verse{9}עָזְרֵנוּ אֱלֹהֵי יִשְׁעֵנוּ עַל דְּבַר כְּבוֹד שְׁמֶךָ וְהַצִּילֵנוּ וְכַפֵּר עַל חַטֹּאתֵינוּ לְמַעַן שְׁמֶךָ 
\Verse{10}לָמָּה יֹאמְרוּ הַגּוֹיִם אַיֵּה אֱלֹהֵיהֶם יִוָּדַע בַּגֹּיִים לְעֵינֵינוּ נִקְמַת דַּם עֲבָדֶיךָ הַשָּׁפוּךְ 
\Verse{11}תָּבוֹא לְפָנֶיךָ אֶנְקַת אָסִיר כְּגֹדֶל זְרוֹעֲךָ הוֹתֵר בְּנֵי תְמוּתָה 
\Verse{12}וְהָשֵׁב לִשְׁכֵנֵינוּ שִׁבְעָתַיִם אֶל חֵיקָם חֶרְפָּתָם אֲשֶׁר חֵרְפוּךָ אֲדֹנָי 
\Verse{13}וַאֲנַחְנוּ עַמְּךָ וְצֹאן מַרְעִיתֶךָ נוֹדֶה לְּךָ לְעוֹלָם לְדֹר וָדֹר נְסַפֵּר תְּהִלָּתֶךָ \OpenSection 
\Chapter{80}
\Verse{1}לַמְנַצֵּחַ אֶל שֹׁשַׁנִּים עֵדוּת לְאָסָף מִזְמוֹר 
\Verse{2}רֹעֵה יִשְׂרָאֵל הַאֲזִינָה נֹהֵג כַּצֹּאן יוֹסֵף יֹשֵׁב הַכְּרוּבִים הוֹפִיעָה 
\Verse{3}לִפְנֵי אֶפְרַיִם וּבִנְיָמִן וּמְנַשֶּׁה עוֹרְרָה אֶת גְּבוּרָתֶךָ וּלְכָה לִישֻׁעָתָה לָּנוּ 
\Verse{4}אֱלֹהִים הֲשִׁיבֵנוּ וְהָאֵר פָּנֶיךָ וְנִוָּשֵׁעָה 
\Verse{5}יַהְוֶה אֱלֹהִים צְבָאוֹת עַד מָתַי עָשַׁנְתָּ בִּתְפִלַּת עַמֶּךָ 
\Verse{6}הֶאֱכַלְתָּם לֶחֶם דִּמְעָה וַתַּשְׁקֵמוֹ בִּדְמָעוֹת שָׁלִישׁ 
\Verse{7}תְּשִׂימֵנוּ מָדוֹן לִשְׁכֵנֵינוּ וְאֹיְבֵינוּ יִלְעֲגוּ לָמוֹ 
\Verse{8}אֱלֹהִים צְבָאוֹת הֲשִׁיבֵנוּ וְהָאֵר פָּנֶיךָ וְנִוָּשֵׁעָה 
\Verse{9}גֶּפֶן מִמִּצְרַיִם תַּסִּיעַ תְּגָרֵשׁ גּוֹיִם וַתִּטָּעֶהָ 
\Verse{10}פִּנִּיתָ לְפָנֶיהָ וַתַּשְׁרֵשׁ שָׁרָשֶׁיהָ וַתְּמַלֵּא אָרֶץ 
\Verse{11}כָּסּוּ הָרִים צִלָּהּ וַעֲנָפֶיהָ אַרְזֵי אֵל 
\Verse{12}תְּשַׁלַּח קְצִירֶהָ עַד יָם וְאֶל נָהָר יוֹנְקוֹתֶיהָ 
\Verse{13}לָמָּה פָּרַצְתָּ גְדֵרֶיהָ וְאָרוּהָ כָּל עֹבְרֵי דָרֶךְ 
\Verse{14}יְכַרְסְמֶנָּה חֲזִיר מִיָּעַר וְזִיז שָׂדַי יִרְעֶנָּה 
\Verse{15}אֱלֹהִים צְבָאוֹת שׁוּב נָא הַבֵּט מִשָּׁמַיִם וּרְאֵה וּפְקֹד גֶּפֶן זֹאת 
\Verse{16}וְכַנָּה אֲשֶׁר נָטְעָה יְמִינֶךָ וְעַל בֵּן אִמַּצְתָּה לָּךְ 
\Verse{17}שְׂרֻפָה בָאֵשׁ כְּסוּחָה מִגַּעֲרַת פָּנֶיךָ יֹאבֵדוּ 
\Verse{18}תְּהִי יָדְךָ עַל אִישׁ יְמִינֶךָ עַל בֶּן אָדָם אִמַּצְתָּ לָּךְ 
\Verse{19}וְלֹא נָסוֹג מִמֶּךָּ תְּחַיֵּנוּ וּבְשִׁמְךָ נִקְרָא 
\Verse{20}יַהְוֶה אֱלֹהִים צְבָאוֹת הֲשִׁיבֵנוּ \App{substitution}{וְהָאֵר}{\Reading{וְהָאֵר}{SR}\PrimaryReadingSep\Reading{הָאֵר}{L}} פָּנֶיךָ וְנִוָּשֵׁעָה \OpenSection 
\Chapter{81}
\Verse{1}לַמְנַצֵּחַ עַל הַגִּתִּית לְאָסָף 
\Verse{2}הַרְנִינוּ לֵאלֹהִים עוּזֵּנוּ הָרִיעוּ לֵאלֹהֵי יַעֲקֹב 
\Verse{3}שְׂאוּ זִמְרָה וּתְנוּ תֹף כִּנּוֹר נָעִים עִם נָבֶל 
\Verse{4}תִּקְעוּ בַחֹדֶשׁ שׁוֹפָר בַּכֵּסֶה לְיוֹם חַגֵּנוּ 
\Verse{5}כִּי חֹק לְיִשְׂרָאֵל הוּא מִשְׁפָּט לֵאלֹהֵי יַעֲקֹב 
\Verse{6}עֵדוּת בִּיהוֹסֵף שָׂמוֹ בְּצֵאתוֹ עַל אֶרֶץ מִצְרָיִם שְׂפַת לֹא יָדַעְתִּי אֶשְׁמָע 
\Verse{7}הֲסִירוֹתִי מִסֵּבֶל שִׁכְמוֹ כַּפָּיו מִדּוּד תַּעֲבֹרְנָה 
\Verse{8}בַּצָּרָה קָרָאתָ וָאֲחַלְּצֶךָּ אֶעֶנְךָ בְּסֵתֶר רַעַם אֶבְחָנְךָ עַל מֵי מְרִיבָה סֶלָה 
\Verse{9}שְׁמַע עַמִּי וְאָעִידָה בָּךְ יִשְׂרָאֵל אִם תִּשְׁמַע לִי 
\Verse{10}לֹא יִהְיֶה בְךָ אֵל זָר וְלֹא תִשְׁתַּחֲוֶה לְאֵל נֵכָר 
\Verse{11}אָנֹכִי יַהְוֶה אֱלֹהֶיךָ הַמַּעַלְךָ מֵאֶרֶץ מִצְרָיִם הַרְחֶב פִּיךָ וַאֲמַלְאֵהוּ 
\Verse{12}וְלֹא שָׁמַע עַמִּי לְקוֹלִי וְיִשְׂרָאֵל לֹא אָבָה לִי 
\Verse{13}וָאֲשַׁלְּחֵהוּ בִּשְׁרִירוּת לִבָּם יֵלְכוּ בְּמוֹעֲצוֹתֵיהֶם 
\Verse{14}לוּ עַמִּי שֹׁמֵעַ לִי יִשְׂרָאֵל בִּדְרָכַי יְהַלֵּכוּ 
\Verse{15}כִּמְעַט אוֹיְבֵיהֶם אַכְנִיעַ וְעַל צָרֵיהֶם אָשִׁיב יָדִי 
\Verse{16}מְשַׂנְאֵי יַהְוֶה יְכַחֲשׁוּ לוֹ וִיהִי עִתָּם לְעוֹלָם 
\Verse{17}וַיַּאֲכִילֵהוּ מֵחֵלֶב חִטָּה וּמִצּוּר דְּבַשׁ אַשְׂבִּיעֶךָ \OpenSection 
\Chapter{82}
\Verse{1}מִזְמוֹר לְאָסָף אֱלֹהִים נִצָּב בַּעֲדַת אֵל בְּקֶרֶב אֱלֹהִים יִשְׁפֹּט 
\Verse{2}עַד מָתַי תִּשְׁפְּטוּ עָוֶל וּפְנֵי רְשָׁעִים תִּשְׂאוּ סֶלָה 
\Verse{3}שִׁפְטוּ דַל וְיָתוֹם עָנִי וָרָשׁ הַצְדִּיקוּ 
\Verse{4}פַּלְּטוּ דַל וְאֶבְיוֹן מִיַּד רְשָׁעִים הַצִּילוּ 
\Verse{5}לֹא יָדְעוּ וְלֹא יָבִינוּ בַּחֲשֵׁכָה יִתְהַלָּכוּ יִמּוֹטוּ כָּל מוֹסְדֵי אָרֶץ 
\Verse{6}אֲנִי אָמַרְתִּי אֱלֹהִים אַתֶּם וּבְנֵי עֶלְיוֹן כֻּלְּכֶם 
\Verse{7}אָכֵן כְּאָדָם תְּמוּתוּן וּכְאַחַד הַשָּׂרִים תִּפֹּלוּ 
\Verse{8}קוּמָה אֱלֹהִים שָׁפְטָה הָאָרֶץ כִּי אַתָּה תִנְחַל בְּכָל הַגּוֹיִם \OpenSection 
\Chapter{83}
\Verse{1}שִׁיר מִזְמוֹר לְאָסָף 
\Verse{2}אֱלֹהִים אַל דֳּמִי לָךְ אַל תֶּחֱרַשׁ וְאַל תִּשְׁקֹט אֵל 
\Verse{3}כִּי הִנֵּה אוֹיְבֶיךָ יֶהֱמָיוּן וּמְשַׂנְאֶיךָ נָשְׂאוּ רֹאשׁ 
\Verse{4}עַל עַמְּךָ יַעֲרִימוּ סוֹד וְיִתְיָעֲצוּ עַל צְפוּנֶיךָ 
\Verse{5}אָמְרוּ לְכוּ וְנַכְחִידֵם מִגּוֹי וְלֹא יִזָּכֵר שֵׁם יִשְׂרָאֵל עוֹד 
\Verse{6}כִּי נוֹעֲצוּ לֵב יַחְדָּו עָלֶיךָ בְּרִית יִכְרֹתוּ 
\Verse{7}אָהֳלֵי אֱדוֹם וְיִשְׁמְעֵאלִים מוֹאָב וְהַגְרִים 
\Verse{8}גְּבָל וְעַמּוֹן וַעֲמָלֵק פְּלֶשֶׁת עִם יֹשְׁבֵי צוֹר 
\Verse{9}גַּם אַשּׁוּר נִלְוָה עִמָּם הָיוּ זְרוֹעַ לִבְנֵי לוֹט סֶלָה 
\Verse{10}עֲשֵׂה לָהֶם כְּמִדְיָן כְּסִיסְרָא כְיָבִין בְּנַחַל קִישׁוֹן 
\Verse{11}נִשְׁמְדוּ בְעֵין דֹּאר הָיוּ דֹמֶן לָאֲדָמָה 
\Verse{12}שִׁיתֵמוֹ נְדִיבֵמוֹ כְּעֹרֵב וְכִזְאֵב וּכְזֶבַח וּכְצַלְמֻנָּע כָּל נְסִיכֵמוֹ 
\Verse{13}אֲשֶׁר אָמְרוּ נִירֲשָׁה לָּנוּ אֵת נְאוֹת אֱלֹהִים 
\Verse{14}אֱלֹהַי שִׁיתֵמוֹ כַגַּלְגַּל כְּקַשׁ לִפְנֵי רוּחַ 
\Verse{15}כְּאֵשׁ תִּבְעַר יָעַר וּכְלֶהָבָה תְּלַהֵט הָרִים 
\Verse{16}כֵּן תִּרְדְּפֵם בְּסַעֲרֶךָ וּבְסוּפָתְךָ תְבַהֲלֵם 
\Verse{17}מַלֵּא פְנֵיהֶם קָלוֹן וִיבַקְשׁוּ שִׁמְךָ יַהְוֶה 
\Verse{18}יֵבֹשׁוּ וְיִבָּהֲלוּ עֲדֵי עַד וְיַחְפְּרוּ וְיֹאבֵדוּ 
\Verse{19}וְיֵדְעוּ כִּי אַתָּה שִׁמְךָ יַהְוֶה לְבַדֶּךָ עֶלְיוֹן עַל כָּל הָאָרֶץ \OpenSection 
\Chapter{84}
\Verse{1}לַמְנַצֵּחַ עַל הַגִּתִּית לִבְנֵי קֹרַח מִזְמוֹר 
\Verse{2}מַה יְּדִידוֹת מִשְׁכְּנוֹתֶיךָ יַהְוֶה צְבָאוֹת 
\Verse{3}נִכְסְפָה וְגַם כָּלְתָה נַפְשִׁי לְחַצְרוֹת יַהְוֶה לִבִּי וּבְשָׂרִי יְרַנְּנוּ אֶל אֵל חָי 
\Verse{4}גַּם צִפּוֹר מָצְאָה בַיִת וּדְרוֹר קֵן לָהּ אֲשֶׁר שָׁתָה אֶפְרֹחֶיהָ אֶת מִזְבְּחוֹתֶיךָ יַהְוֶה צְבָאוֹת מַלְכִּי וֵאלֹהָי 
\Verse{5}אַשְׁרֵי יוֹשְׁבֵי בֵיתֶךָ עוֹד יְהַלְלוּךָ סֶּלָה 
\Verse{6}אַשְׁרֵי אָדָם עוֹז לוֹ בָךְ מְסִלּוֹת בִּלְבָבָם 
\Verse{7}עֹבְרֵי בְּעֵמֶק הַבָּכָא מַעְיָן יְשִׁיתוּהוּ גַּם בְּרָכוֹת יַעְטֶה מוֹרֶה 
\Verse{8}יֵלְכוּ מֵחַיִל אֶל חָיִל יֵרָאֶה אֶל אֱלֹהִים בְּצִיּוֹן 
\Verse{9}יַהְוֶה אֱלֹהִים צְבָאוֹת שִׁמְעָה תְפִלָּתִי הַאֲזִינָה אֱלֹהֵי יַעֲקֹב סֶלָה 
\Verse{10}\App{vocalic substantive}{מֹגְנֵנוּ}{\Reading{מֹגְנֵנוּ}{SR}\PrimaryReadingSep\Reading{מָגִנֵּנוּ}{L}} רְאֵה אֱלֹהִים וְהַבֵּט פְּנֵי מְשִׁיחֶךָ 
\Verse{11}כִּי טוֹב יוֹם בַּחֲצֵרֶיךָ מֵאָלֶף בָּחַרְתִּי הִסְתּוֹפֵף בְּבֵית אֱלֹהַי מִדּוּר בְּאָהֳלֵי רֶשַׁע 
\Verse{12}כִּי שֶׁמֶשׁ וּמָגֵן יַהְוֶה אֱלֹהִים חֵן וְכָבוֹד יִתֵּן יַהְוֶה לֹא יִמְנַע טוֹב לַהֹלְכִים בְּתָמִים 
\Verse{13}יַהְוֶה צְבָאוֹת אַשְׁרֵי אָדָם בֹּטֵחַ בָּךְ \OpenSection 
\Chapter{85}
\Verse{1}לַמְנַצֵּחַ לִבְנֵי קֹרַח מִזְמוֹר 
\Verse{2}רָצִיתָ יַהְוֶה אַרְצֶךָ שַׁבְתָּ שְׁבוּת יַעֲקֹב 
\Verse{3}נָשָׂאתָ עֲוֺן עַמֶּךָ כִּסִּיתָ כָל חַטָּאתָם סֶלָה 
\Verse{4}אָסַפְתָּ כָל עֶבְרָתֶךָ הֱשִׁיבוֹתָ מֵחֲרוֹן אַפֶּךָ 
\Verse{5}שׁוּבֵנוּ אֱלֹהֵי יִשְׁעֵנוּ וְהָפֵר כַּעַסְךָ עִמָּנוּ 
\Verse{6}הַלְעוֹלָם תֶּאֱנַף בָּנוּ תִּמְשֹׁךְ אַפְּךָ לְדֹר וָדֹר 
\Verse{7}\App{substitution}{הָאֵל}{\Reading{הָאֵל}{SR}\PrimaryReadingSep\Reading{הֲלֹא}{L}} אַתָּה תָּשׁוּב תְּחַיֵּנוּ וְעַמְּךָ יִשְׂמְחוּ בָךְ 
\Verse{8}הַרְאֵנוּ יַהְוֶה חַסְדֶּךָ וְיֶשְׁעֲךָ תִּתֶּן לָנוּ 
\Verse{9}אֶשְׁמְעָה מַה יְדַבֵּר הָאֵל יַהְוֶה כִּי יְדַבֵּר שָׁלוֹם אֶל עַמּוֹ וְאֶל חֲסִידָיו וְאַל יָשׁוּבוּ לְכִסְלָה 
\Verse{10}אַךְ קָרוֹב לִירֵאָיו יִשְׁעוֹ לִשְׁכֹּן כָּבוֹד בְּאַרְצֵנוּ 
\Verse{11}חֶסֶד וֶאֱמֶת נִפְגָּשׁוּ צֶדֶק וְשָׁלוֹם נָשָׁקוּ 
\Verse{12}אֱמֶת מֵאֶרֶץ תִּצְמָח וְצֶדֶק מִשָּׁמַיִם נִשְׁקָף 
\Verse{13}גַּם יַהְוֶה יִתֵּן הַטּוֹב וְאַרְצֵנוּ תִּתֵּן יְבוּלָהּ 
\Verse{14}צֶדֶק לְפָנָיו יְהַלֵּךְ וְיָשֵׂם לְדֶרֶךְ פְּעָמָיו \OpenSection 
\Chapter{86}
\Verse{1}תְּפִלָּה לְדָוִד הַטֵּה יַהְוֶה אָזְנְךָ עֲנֵנִי כִּי עָנִי וְאֶבְיוֹן אָנִי 
\Verse{2}שָׁמְרָה נַפְשִׁי כִּי חָסִיד אָנִי הוֹשַׁע עַבְדְּךָ אַתָּה אֱלֹהַי הַבּוֹטֵחַ אֵלֶיךָ 
\Verse{3}חָנֵּנִי אֲדֹנָי כִּי אֵלֶיךָ אֶקְרָא כָּל הַיּוֹם 
\Verse{4}שַׂמֵּחַ נֶפֶשׁ עַבְדֶּךָ כִּי אֵלֶיךָ אֲדֹנַי נַפְשִׁי אֶשָּׂא 
\Verse{5}כִּי אַתָּה אֲדֹנַי טוֹב וְסַלָּח וְרַב חֶסֶד לְכָל קֹרְאֶיךָ 
\Verse{6}הַאֲזִינָה יַהְוֶה תְּפִלָּתִי וְהַקְשִׁיבָה בְּקוֹל תַּחֲנוּנוֹתָי 
\Verse{7}בְּיוֹם צָרָתִי אֶקְרָאֶךָּ כִּי תַעֲנֵנִי 
\Verse{8}אֵין כָּמוֹךָ בָאֱלֹהִים אֲדֹנָי וְאֵין כְּמַעֲשֶׂיךָ 
\Verse{9}כָּל גּוֹיִם אֲשֶׁר עָשִׂיתָ יָבוֹאוּ וְיִשְׁתַּחֲווּ לְפָנֶיךָ אֲדֹנַי וִיכַבְּדוּ לִשְׁמֶךָ 
\Verse{10}כִּי גָדוֹל אַתָּה וְעֹשֵׂה נִפְלָאוֹת אַתָּה אֱלֹהִים לְבַדֶּךָ 
\Verse{11}הוֹרֵנִי יַהְוֶה דַּרְכֶּךָ אֲהַלֵּךְ בַּאֲמִתֶּךָ \App{vocalic substantive}{יִחַדְּ}{\Reading{יִחַדְּ}{SR}\PrimaryReadingSep\Reading{יַחֵד}{L}} לְבָבִי לְיִרְאָה שְׁמֶךָ 
\Verse{12}אוֹדְךָ אֲדֹנַי אֱלֹהַי בְּכָל לְבָבִי וַאֲכַבְּדָה שִׁמְךָ לְעוֹלָם 
\Verse{13}כִּי חַסְדְּךָ גָּדוֹל עָלָי וְהִצַּלְתָּ נַפְשִׁי מִשְּׁאוֹל תַּחְתִּיָּה 
\Verse{14}אֱלֹהִים זֵדִים קָמוּ עָלַי וַעֲדַת עָרִיצִים בִּקְשׁוּ נַפְשִׁי וְלֹא שָׂמוּךָ לְנֶגְדָּם 
\Verse{15}וְאַתָּה אֲדֹנַי אֵל רַחוּם וְחַנּוּן אֶרֶךְ אַפַּיִם וְרַב חֶסֶד וֶאֱמֶת 
\Verse{16}פְּנֵה אֵלַי וְחָנֵּנִי תְּנָה עֻזְּךָ לְעַבְדֶּךָ וְהוֹשִׁיעָה לְבֶן אֲמָתֶךָ 
\Verse{17}עֲשֵׂה עִמִּי אוֹת לְטוֹבָה וְיִרְאוּ שֹׂנְאַי וְיֵבֹשׁוּ כִּי אַתָּה יַהְוֶה עֲזַרְתַּנִי וְנִחַמְתָּנִי \OpenSection 
\Chapter{87}
\Verse{1}לִבְנֵי קֹרַח מִזְמוֹר שִׁיר יְסוּדָתוֹ בְּהַרְרֵי קֹדֶשׁ 
\Verse{2}אֹהֵב יַהְוֶה שַׁעֲרֵי צִיּוֹן מִכֹּל מִשְׁכְּנוֹת יַעֲקֹב 
\Verse{3}נִכְבָּדוֹת מְדֻבָּר בָּךְ עִיר הָאֱלֹהִים סֶלָה 
\Verse{4}אַזְכִּיר רַהַב וּבָבֶל לְיֹדְעָי הִנֵּה פְלֶשֶׁת וְצֹר עִם כּוּשׁ זֶה יֻלַּד שָׁם 
\Verse{5}וּלֲצִיּוֹן \App{omission}{אֵם}{\Reading{אֵם}{SR}\PrimaryReadingSep\Reading{}{L}} יֵאָמַר אִישׁ וְאִישׁ יֻלַּד בָּהּ וְהוּא יְכוֹנְנֶהָ עֶלְיוֹן 
\Verse{6}יַהְוֶה יִסְפֹּר בִּכְתָב עַמִּים זֶה יֻלַּד שָׁם סֶלָה 
\Verse{7}וְשָׁרִים כְּחֹלְלִים כָּל מַעְיָנַי בָּךְ \OpenSection 
\Chapter{88}
\Verse{1}שִׁיר מִזְמוֹר לִבְנֵי קֹרַח לַמְנַצֵּחַ עַל מָחֲלַת לְעַנּוֹת מַשְׂכִּיל לְהֵימָן הָאֶזְרָחִי 
\Verse{2}יַהְוֶה אֱלֹהֵי יְשׁוּעָתִי יוֹם צָעַקְתִּי בַלַּיְלָה נֶגְדֶּךָ 
\Verse{3}תָּבוֹא לְפָנֶיךָ תְּפִלָּתִי הַטֵּה אָזְנְךָ לְרִנָּתִי 
\Verse{4}כִּי שָׂבְעָה בְרָעוֹת נַפְשִׁי וְחַיַּי לִשְׁאוֹל הִגִּיעוּ 
\Verse{5}נֶחְשַׁבְתִּי עִם יוֹרְדֵי בוֹר הָיִיתִי כְּגֶבֶר אֵין אֱיָל 
\Verse{6}בַּמֵּתִים חָפְשִׁי כְּמוֹ חֲלָלִים שֹׁכְבֵי קֶבֶר אֲשֶׁר לֹא זְכַרְתָּם עוֹד וְהֵמָּה מִיָּדְךָ נִגְזָרוּ 
\Verse{7}שַׁתַּנִי בְּבוֹר תַּחְתִּיּוֹת בְּמַחֲשַׁכִּים בִּמְצֹלוֹת 
\Verse{8}עָלַי סָמְכָה חֲמָתֶךָ וְכָל מִשְׁבָּרֶיךָ עִנִּיתָ סֶּלָה 
\Verse{9}הִרְחַקְתָּ מְיֻדָּעַי מִמֶּנִּי שַׁתַּנִי תוֹעֵבוֹת לָמוֹ כָּלֻא וְלֹא אֵצֵא 
\Verse{10}עֵינִי דָאֲבָה מִנִּי עֹנִי קְרָאתִיךָ יַהְוֶה בְּכָל יוֹם שִׁטַּחְתִּי אֵלֶיךָ כַפָּי 
\Verse{11}הֲלַמֵּתִים תַּעֲשֶׂה פֶּלֶא אִם רְפָאִים יָקוּמוּ יוֹדוּךָ סֶּלָה 
\Verse{12}הַיְסֻפַּר בַּקֶּבֶר חַסְדֶּךָ אֱמוּנָתְךָ בָּאֲבַדּוֹן 
\Verse{13}הֲיִוָּדַע בַּחֹשֶׁךְ פִּלְאֶךָ וְצִדְקָתְךָ בְּאֶרֶץ נְשִׁיָּה 
\Verse{14}וַאֲנִי אֵלֶיךָ יַהְוֶה שִׁוַּעְתִּי וּבַבֹּקֶר תְּפִלָּתִי תְקַדְּמֶךָּ 
\Verse{15}לָמָּה יַהְוֶה תִּזְנַח נַפְשִׁי תַּסְתִּיר פָּנֶיךָ מִמֶּנִּי 
\Verse{16}עָנִי אֲנִי וְגֹוֵעַ מִנֹּעַר נָשָׂאתִי אֵמֶיךָ אָפוּנָה 
\Verse{17}עָלַי עָבְרוּ חֲרוֹנֶיךָ בִּעוּתֶיךָ צִמְּתוּתֻנִי 
\Verse{18}סַבּוּנִי כַמַּיִם כָּל הַיּוֹם הִקִּיפוּ עָלַי יָחַד 
\Verse{19}הִרְחַקְתָּ מִמֶּנִּי אֹהֵב וָרֵעַ מְיֻדָּעַי מַחְשָׁךְ \OpenSection 
\Chapter{89}
\Verse{1}מַשְׂכִּיל לְאֵיתָן הָאֶזְרָחִי 
\Verse{2}\App{substitution}{חֲסָדֶיךָ}{\Reading{חֲסָדֶיךָ}{SR}\PrimaryReadingSep\Reading{חַסְדֵי}{L}} יַהְוֶה עוֹלָם אָשִׁירָה לְדֹר וָדֹר אוֹדִיעַ אֱמוּנָתְךָ בְּפִי 
\Verse{3}כִּי אָמַרְתִּי עוֹלָם חֶסֶד יִבָּנֶה שָׁמַיִם תָּכִן אֱמוּנָתְךָ בָהֶם 
\Verse{4}כָּרַתִּי בְרִית לִבְחִירִי נִשְׁבַּעְתִּי לְדָוִד עַבְדִּי 
\Verse{5}עַד עוֹלָם אָכִין זַרְעֶךָ וּבָנִיתִי לְדֹר וָדוֹר כִּסְאֲךָ סֶלָה 
\Verse{6}וְיוֹדוּ שָׁמַיִם פִּלְאֲךָ יַהְוֶה אַף אֱמוּנָתְךָ בִּקְהַל קְדֹשִׁים 
\Verse{7}כִּי מִי בַשַּׁחַק יַעֲרֹךְ לְיַהְוֶה יִדְמֶה לְיַהְוֶה בִּבְנֵי אֵלִים 
\Verse{8}אֵל נַעֲרָץ בְּסוֹד קְדֹשִׁים רַבָּה וְנוֹרָא עַל כָּל סְבִיבָיו 
\Verse{9}יַהְוֶה אֱלֹהֵי צְבָאוֹת מִי כָמוֹךָ חֲסִין יָהּ וֶאֱמוּנָתְךָ סְבִיבוֹתֶיךָ 
\Verse{10}אַתָּה מוֹשֵׁל בְּגֵאוּת הַיָּם בְּשׂוֹא גַלָּיו אַתָּה תְשַׁבְּחֵם 
\Verse{11}אַתָּה דִכִּאתָ כֶחָלָל רָהַב בִּזְרוֹעַ עֻזְּךָ פִּזַּרְתָּ אוֹיְבֶיךָ 
\Verse{12}לְךָ שָׁמַיִם אַף לְךָ אָרֶץ תֵּבֵל וּמְלֹאָהּ אַתָּה יְסַדְתָּם 
\Verse{13}צָפוֹן וְיָמִין אַתָּה בְרָאתָם תָּבוֹר וְחֶרְמוֹן בְּשִׁמְךָ יְרַנֵּנוּ 
\Verse{14}לְךָ זְרוֹעַ עִם גְּבוּרָה תָּעֹז יָדְךָ תָּרוּם יְמִינֶךָ 
\Verse{15}צֶדֶק וּמִשְׁפָּט מְכוֹן כִּסְאֶךָ חֶסֶד וֶאֱמֶת יְקַדְּמוּ פָנֶיךָ 
\Verse{16}אַשְׁרֵי הָעָם יֹדְעֵי תְרוּעָה יַהְוֶה בְּאוֹר פָּנֶיךָ יְהַלֵּכוּן 
\Verse{17}בְּשִׁמְךָ יְגִילוּן כָּל הַיּוֹם וּבְצִדְקָתְךָ יָרוּמוּ 
\Verse{18}כִּי תִפְאֶרֶת עֻזָּמוֹ אָתָּה וּבִרְצוֹנְךָ \App{substitution}{תָּרוּם}{\Reading{תָּרוּם}{SR}\PrimaryReadingSep\Reading{תרים}{L}} קַרְנֵינוּ 
\Verse{19}כִּי לַיַּהְוֶה \App{vocalic substantive}{מֹגְנֵנוּ}{\Reading{מֹגְנֵנוּ}{SR}\PrimaryReadingSep\Reading{מָגִנֵּנוּ}{L}} וְלַקְּדוֹשׁ יִשְׂרָאֵל מַלְכֵּנוּ 
\Verse{20}אָז דִּבַּרְתָּ בְחָזוֹן לַחֲסִידֶיךָ וַתֹּאמֶר שִׁוִּיתִי עֵזֶר עַל גִּבּוֹר הֲרִימוֹתִי בָחוּר מֵעָם 
\Verse{21}מָצָאתִי דָּוִד עַבְדִּי בְּשֶׁמֶן קָדְשִׁי מְשַׁחְתִּיו 
\Verse{22}אֲשֶׁר יָדִי תִּכּוֹן עִמּוֹ אַף זְרוֹעִי תְאַמְּצֶנּוּ 
\Verse{23}לֹא יַשִּׁיא אוֹיֵב בּוֹ וּבֶן עַוְלָה לֹא יְעַנֶּנּוּ 
\Verse{24}וְכַתּוֹתִי מִפָּנָיו צָרָיו וּמְשַׂנְאָיו אֶגּוֹף 
\Verse{25}וֶאֱמוּנָתִי וְחַסְדִּי עִמּוֹ וּבִשְׁמִי תָּרוּם קַרְנוֹ 
\Verse{26}וְשַׂמְתִּי בַיָּם יָדוֹ וּבַנְּהָרוֹת יְמִינוֹ 
\Verse{27}הוּא יִקְרָאֵנִי אָבִי אָתָּה אֵלִי וְצוּר יְשׁוּעָתִי 
\Verse{28}אַף אָנִי בְּכוֹר אֶתְּנֵהוּ עֶלְיוֹן לְמַלְכֵי אָרֶץ 
\Verse{29}לְעוֹלָם אֶשְׁמוֹר לוֹ חַסְדִּי וּבְרִיתִי נֶאֱמֶנֶת לוֹ 
\Verse{30}וְשַׂמְתִּי לָעַד זַרְעוֹ וְכִסְאוֹ כִּימֵי שָׁמָיִם 
\Verse{31}אִם יַעַזְבוּ בָנָיו תּוֹרָתִי וּבְמִשְׁפָּטַי לֹא יֵלֵכוּן 
\Verse{32}אִם חֻקֹּתַי יְחַלֵּלוּ וּמִצְוֺתַי לֹא יִשְׁמֹרוּ 
\Verse{33}וּפָקַדְתִּי בְשֵׁבֶט פִּשְׁעָם וּבִנְגָעִים עֲוֺנָם 
\Verse{34}וְחַסְדִּי לֹא אָפִיר מֵעִמּוֹ וְלֹא אֲשַׁקֵּר בֶּאֱמוּנָתִי 
\Verse{35}לֹא אֲחַלֵּל בְּרִיתִי וּמוֹצָא שְׂפָתַי לֹא אֲשַׁנֶּה 
\Verse{36}אַחַת נִשְׁבַּעְתִּי בְקָדְשִׁי אִם לְדָוִד אֲכַזֵּב 
\Verse{37}זַרְעוֹ לְעוֹלָם יִהְיֶה וְכִסְאוֹ כַשֶּׁמֶשׁ נֶגְדִּי 
\Verse{38}כְּיָרֵחַ יִכּוֹן עוֹלָם וְעֵד בַּשַּׁחַק נֶאֱמָן סֶלָה 
\Verse{39}וְאַתָּה זָנַחְתָּ וַתִּמְאָס הִתְעַבַּרְתָּ עִם מְשִׁיחֶךָ 
\Verse{40}נֵאַרְתָּה בְּרִית עַבְדֶּךָ חִלַּלְתָּ לָאָרֶץ נִזְרוֹ 
\Verse{41}פָּרַצְתָּ כָל גְּדֵרֹתָיו שַׂמְתָּ מִבְצָרָיו מְחִתָּה 
\Verse{42}שַׁסֻּהוּ כָּל עֹבְרֵי דָרֶךְ הָיָה חֶרְפָּה לִשְׁכֵנָיו 
\Verse{43}הֲרִימוֹתָ יְמִין צָרָיו הִשְׂמַחְתָּ כָּל אוֹיְבָיו 
\Verse{44}אַף תָּשִׁיב צוּר חַרְבּוֹ וְלֹא הֲקֵימֹתוֹ בַּמִּלְחָמָה 
\Verse{45}הִשְׁבַּתָּ מִטְּהָרוֹ וְכִסְאוֹ לָאָרֶץ מִגַּרְתָּה 
\Verse{46}הִקְצַרְתָּ יְמֵי עֲלוּמָיו הֶעֱטִיתָ עָלָיו בּוּשָׁה סֶלָה 
\Verse{47}עַד מָה יַהְוֶה תִּסָּתֵר לָנֶצַח תִּבְעַר כְּמוֹ אֵשׁ חֲמָתֶךָ 
\Verse{48}זְכָר אֲנִי מֶה חָלֶד עַל מַה שָּׁוְא בָּרָאתָ כָל בְּנֵי אָדָם 
\Verse{49}מִי גֶבֶר יִחְיֶה וְלֹא יִרְאֶה מָּוֶת יְמַלֵּט נַפְשׁוֹ מִיַּד שְׁאוֹל סֶלָה 
\Verse{50}אַיֵּה חֲסָדֶיךָ הָרִאשֹׁנִים אֲדֹנָי נִשְׁבַּעְתָּ לְדָוִד בֶּאֱמוּנָתֶךָ 
\Verse{51}זְכֹר אֲדֹנַי חֶרְפַּת עֲבָדֶיךָ שְׂאֵתִי בְחֵיקִי כָּל רַבִּים עַמִּים 
\Verse{52}אֲשֶׁר חֵרְפוּ אוֹיְבֶיךָ יַהְוֶה אֲשֶׁר חֵרְפוּ עִקְּבוֹת מְשִׁיחֶךָ 
\Verse{53}בָּרוּךְ יַהְוֶה לְעוֹלָם אָמֵן וְאָמֵן \OpenSection 
\page
\Chapter{90}
\Verse{1}תְּפִלָּה לְמֹשֶׁה אִישׁ הָאֱלֹהִים אֲדֹנַי מָעוֹן אַתָּה הָיִיתָ לָּנוּ בְּדֹר וָדֹר 
\Verse{2}בְּטֶרֶם הָרִים יֻלָּדוּ וַתְּחוֹלֵל אֶרֶץ וְתֵבֵל וּמֵעוֹלָם עַד עוֹלָם אַתָּה אֵל 
\Verse{3}תָּשֵׁב אֱנוֹשׁ עַד דַּכָּא וַתֹּאמֶר שׁוּבוּ בְנֵי אָדָם 
\Verse{4}כִּי אֶלֶף שָׁנִים בְּעֵינֶיךָ כְּיוֹם אֶתְמוֹל כִּי יַעֲבֹר וְאַשְׁמוּרָה בַלָּיְלָה 
\Verse{5}זְרַמְתָּם \App{vocalic substantive}{שָׁנָה}{\Reading{שָׁנָה}{SR}\PrimaryReadingSep\Reading{שֵׁנָה}{L}} יִהְיוּ בַּבֹּקֶר כֶּחָצִיר יַחֲלֹף 
\Verse{6}בַּבֹּקֶר יָצִיץ וְחָלָף לָעֶרֶב יְמוֹלֵל וְיָבֵשׁ 
\Verse{7}כִּי כָלִינוּ בְאַפֶּךָ וּבַחֲמָתְךָ נִבְהָלְנוּ 
\Verse{8}שַׁתָּ עֲוֺנֹתֵינוּ לְנֶגְדֶּךָ עֲלֻמֵינוּ לִמְאוֹר פָּנֶיךָ 
\Verse{9}כִּי כָל יָמֵינוּ פָּנוּ בְעֶבְרָתֶךָ כִּלִּינוּ שָׁנֵינוּ כְמוֹ הֶגֶה 
\Verse{10}יְמֵי שְׁנוֹתֵינוּ בָהֶם שִׁבְעִים שָׁנָה וְאִם בִּגְבוּרֹת שְׁמוֹנִים שָׁנָה וְרָהְבָּם עָמָל וָאָוֶן כִּי גָז חִישׁ וַנָּעֻפָה 
\Verse{11}מִי יוֹדֵעַ עֹז אַפֶּךָ וּכְיִרְאָתְךָ עֶבְרָתֶךָ 
\Verse{12}לִמְנוֹת יָמֵינוּ כֵּן הוֹדַע וְנָבִא לְבַב חָכְמָה 
\Verse{13}שׁוּבָה יַהְוֶה עַד מָתָי וְהִנָּחֵם עַל עֲבָדֶיךָ 
\Verse{14}שַׂבְּעֵנוּ בַבֹּקֶר חַסְדֶּךָ וּנְרַנְּנָה וְנִשְׂמְחָה בְּכָל יָמֵינוּ 
\Verse{15}שַׂמְּחֵנוּ כִּימוֹת עִנִּיתָנוּ שְׁנוֹת רָאִינוּ רָעָה 
\Verse{16}יֵרָאֶה אֶל עֲבָדֶיךָ פָעֳלֶךָ וַהֲדָרְךָ עַל בְּנֵיהֶם 
\Verse{17}וִיהִי נֹעַם אֲדֹנַי אֱלֹהֵינוּ עָלֵינוּ וּמַעֲשֵׂה יָדֵינוּ כּוֹנְנָה עָלֵינוּ וּמַעֲשֵׂה יָדֵינוּ כּוֹנְנֵהוּ \OpenSection 
\Chapter{91}
\Verse{1}יֹשֵׁב בְּסֵתֶר עֶלְיוֹן בְּצֵל שַׁדַּי יִתְלוֹנָן 
\Verse{2}\App{substitution}{יֹאמַר}{\Reading{יֹאמַר}{SR}\PrimaryReadingSep\Reading{אֹמַר}{L}} לְיַהְוֶה מַחְסִי וּמְצוּדָתִי אֱלֹהַי אֶבְטַח בּוֹ 
\Verse{3}כִּי הוּא יַצִּילְךָ מִפַּח יָקוּשׁ \App{vocalic substantive}{מִדְּבַר}{\Reading{מִדְּבַר}{SR}\PrimaryReadingSep\Reading{מִדֶּבֶר}{L}} הַוּוֹת 
\Verse{4}\App{vocalic substantive}{בְּאֶבְרֹתָו}{\Reading{בְּאֶבְרֹתָו}{SR}\PrimaryReadingSep\Reading{בְּאֶבְרָתוֹ}{L}} יָסֶךְ לָךְ וְתַחַת כְּנָפָיו תֶּחְסֶה צִנָּה וְסֹחֵרָה אֲמִתּוֹ 
\Verse{5}לֹא תִירָא מִפַּחַד לָיְלָה מֵחֵץ יָעוּף יוֹמָם 
\Verse{6}מִדֶּבֶר בָּאֹפֶל יַהֲלֹךְ מִקֶּטֶב יָשׁוּד צָהֳרָיִם 
\Verse{7}יִפֹּל מִצִּדְּךָ אֶלֶף וּרְבָבָה מִימִינֶךָ אֵלֶיךָ לֹא יִגָּשׁ 
\Verse{8}רַק בְּעֵינֶיךָ תַבִּיט וְשִׁלֻּמַת רְשָׁעִים תִּרְאֶה 
\Verse{9}כִּי אַתָּה יַהְוֶה מַחְסִי עֶלְיוֹן שַׂמְתָּ מְעוֹנֶךָ 
\Verse{10}לֹא תְאֻנֶּה אֵלֶיךָ רָעָה וְנֶגַע לֹא יִקְרַב בְּאָהֳלֶךָ 
\Verse{11}כִּי מַלְאָכָיו יְצַוֶּה לָּךְ לִשְׁמָרְךָ בְּכָל דְּרָכֶיךָ 
\Verse{12}עַל כַּפַּיִם יִשָּׂאוּנְךָ פֶּן תִּגֹּף בָּאֶבֶן רַגְלֶךָ 
\Verse{13}עַל שַׁחַל וָפֶתֶן תִּדְרֹךְ תִּרְמֹס כְּפִיר וְתַנִּין 
\Verse{14}כִּי בִי חָשַׁק וַאֲפַלְּטֵהוּ אֲשַׂגְּבֵהוּ כִּי יָדַע שְׁמִי 
\Verse{15}יִקְרָאֵנִי וְאֶעֱנֵהוּ עִמּוֹ אָנֹכִי בְצָרָה אֲחַלְּצֵהוּ וַאֲכַבְּדֵהוּ 
\Verse{16}אֹרֶךְ יָמִים אַשְׂבִּיעֵהוּ וְאַרְאֵהוּ בִּישׁוּעָתִי \OpenSection 
\Chapter{92}
\Verse{1}מִזְמוֹר שִׁיר לְיוֹם הַשַּׁבָּת 
\Verse{2}טוֹב לְהֹדוֹת לְיַהְוֶה וּלְזַמֵּר לְשִׁמְךָ עֶלְיוֹן 
\Verse{3}לְהַגִּיד בַּבֹּקֶר חַסְדֶּךָ וֶאֱמוּנָתְךָ בַּלֵּילוֹת 
\Verse{4}עֲלֵי עָשׂוֹר וַעֲלֵי נָבֶל עֲלֵי הִגָּיוֹן בְּכִנּוֹר 
\Verse{5}כִּי שִׂמַּחְתַּנִי יַהְוֶה בְּפָעֳלֶךָ בְּמַעֲשֵׂי יָדֶיךָ אֲרַנֵּן 
\Verse{6}מַה גָּדְלוּ מַעֲשֶׂיךָ יַהְוֶה מְאֹד עָמְקוּ מַחְשְׁבֹתֶיךָ 
\Verse{7}אִישׁ בַּעַר לֹא יֵדָע וּכְסִיל לֹא יָבִין אֶת זֹאת 
\Verse{8}בִּפְרֹחַ רְשָׁעִים כְּמוֹ עֵשֶׂב וַיָּצִיצוּ כָּל פֹּעֲלֵי אָוֶן לְהִשָּׁמְדָם עֲדֵי עַד 
\Verse{9}וְאַתָּה מָרוֹם לְעֹלָם יַהְוֶה 
\Verse{10}כִּי הִנֵּה אֹיְבֶיךָ יַהְוֶה כִּי הִנֵּה אֹיְבֶיךָ יֹאבֵדוּ יִתְפָּרְדוּ כָּל פֹּעֲלֵי אָוֶן 
\Verse{11}וַתָּרֶם כִּרְאֵים קַרְנִי בַּלֹּתִי בְּשֶׁמֶן רַעֲנָן 
\Verse{12}וַתַּבֵּט עֵינִי \App{substitution}{בְּשׁוֹרְרָי}{\Reading{בְּשׁוֹרְרָי}{SR}\PrimaryReadingSep\Reading{בְּשׁוּרָי}{L}} בַּקָּמִים עָלַי מְרֵעִים תִּשְׁמַעְנָה אָזְנָי 
\Verse{13}צַדִּיק כַּתָּמָר יִפְרָח כְּאֶרֶז בַּלְּבָנוֹן יִשְׂגֶּה 
\Verse{14}שְׁתוּלִים בְּבֵית יַהְוֶה בְּחַצְרוֹת אֱלֹהֵינוּ יַפְרִיחוּ 
\Verse{15}עוֹד יְנוּבוּן בְּשֵׂיבָה דְּשֵׁנִים וְרַעֲנַנִּים יִהְיוּ 
\Verse{16}לְהַגִּיד כִּי יָשָׁר יַהְוֶה צוּרִי וְלֹא עֹלָתָה בּוֹ \OpenSection 
\Chapter{93}
\Verse{1}יַהְוֶה מָלָךְ גֵּאוּת לָבֵשׁ לָבֵשׁ יַהְוֶה עֹז הִתְאַזָּר אַף תִּכּוֹן תֵּבֵל בַּל תִּמּוֹט 
\Verse{2}נָכוֹן כִּסְאֲךָ מֵאָז מֵעוֹלָם אָתָּה 
\Verse{3}נָשְׂאוּ נְהָרוֹת יַהְוֶה נָשְׂאוּ נְהָרוֹת קוֹלָם יִשְׂאוּ נְהָרוֹת דָּכְיָם 
\Verse{4}מִקֹּלוֹת מַיִם רַבִּים אַדִּירִים מִשְׁבְּרֵי יָם אַדִּיר בַּמָּרוֹם יַהְוֶה 
\Verse{5}עֵדֹתֶיךָ נֶאֶמְנוּ מְאֹד לְבֵיתְךָ נַאֲוָה קֹדֶשׁ יַהְוֶה לְאֹרֶךְ יָמִים \OpenSection 
\Chapter{94}
\Verse{1}אֵל נְקָמוֹת יַהְוֶה אֵל נְקָמוֹת הוֹפִיעַ 
\Verse{2}הִנָּשֵׂא שֹׁפֵט הָאָרֶץ הָשֵׁב גְּמוּל עַל גֵּאִים 
\Verse{3}עַד מָתַי רְשָׁעִים יַהְוֶה עַד מָתַי רְשָׁעִים יַעֲלֹזוּ 
\Verse{4}יַבִּיעוּ יְדַבְּרוּ עָתָק יִתְאַמְּרוּ כָּל פֹּעֲלֵי אָוֶן 
\Verse{5}עַמְּךָ יַהְוֶה יְדַכְּאוּ וְנַחֲלָתְךָ יְעַנּוּ 
\Verse{6}אַלְמָנָה וְגֵר יַהֲרֹגוּ וִיתוֹמִים יְרַצֵּחוּ 
\Verse{7}וַיֹּאמְרוּ לֹא יִרְאֶה יָּהּ וְלֹא יָבִין אֱלֹהֵי יַעֲקֹב 
\Verse{8}בִּינוּ בֹּעֲרִים בָּעָם וּכְסִילִים מָתַי תַּשְׂכִּילוּ 
\Verse{9}הֲנֹטַע אֹזֶן הֲלֹא יִשְׁמָע אִם יֹצֵר עַיִן הֲלֹא יַבִּיט 
\Verse{10}הֲיֹסֵר גּוֹיִם הֲלֹא יוֹכִיחַ הַמְלַמֵּד אָדָם דָּעַת 
\Verse{11}יַהְוֶה יֹדֵעַ מַחְשְׁבוֹת אָדָם כִּי הֵמָּה הָבֶל 
\Verse{12}אַשְׁרֵי הַגֶּבֶר אֲשֶׁר תְּיַסְּרֶנּוּ יָּהּ וּמִתּוֹרָתְךָ תְלַמְּדֶנּוּ 
\Verse{13}לְהַשְׁקִיט לוֹ מִימֵי רָע עַד יִכָּרֶה לָרָשָׁע שָׁחַת 
\Verse{14}כִּי לֹא יִטֹּשׁ יַהְוֶה עַמּוֹ וְנַחֲלָתוֹ לֹא יַעֲזֹב 
\Verse{15}כִּי עַד \App{vocalic substantive}{צַדִּק}{\Reading{צַדִּק}{SR}\PrimaryReadingSep\Reading{צֶדֶק}{L}} יָשׁוּב מִשְׁפָּט וְאַחֲרָיו כָּל יִשְׁרֵי לֵב 
\Verse{16}מִי יָקוּם לִי עִם מְרֵעִים מִי יִתְיַצֵּב לִי עִם פֹּעֲלֵי אָוֶן 
\Verse{17}לוּלֵי יַהְוֶה עֶזְרָתָה לִּי כִּמְעַט שָׁכְנָה דוּמָה נַפְשִׁי 
\Verse{18}אִם אָמַרְתִּי מָטָה רַגְלִי חַסְדְּךָ יַהְוֶה יִסְעָדֵנִי 
\Verse{19}בְּרֹב שַׂרְעַפַּי בְּקִרְבִּי תַּנְחוּמֶיךָ יְשַׁעַשְׁעוּ נַפְשִׁי 
\Verse{20}הַיְחָבְרְךָ כִּסֵּא הַוּוֹת יֹצֵר עָמָל עֲלֵי חֹק 
\Verse{21}יָגוֹדּוּ עַל נֶפֶשׁ צַדִּיק וְדָם נָקִי יַרְשִׁיעוּ 
\Verse{22}וַיְהִי יַהְוֶה לִי לְמִשְׂגָּב וֵאלֹהַי לְצוּר מַחְסִי 
\Verse{23}וַיָּשֶׁב עֲלֵיהֶם אֶת אוֹנָם וּבְרָעָתָם יַצְמִיתֵם יַצְמִיתֵם יַהְוֶה אֱלֹהֵינוּ \OpenSection 
\Chapter{95}
\Verse{1}לְכוּ נְרַנְּנָה לְיַהְוֶה נָרִיעָה לְצוּר יִשְׁעֵנוּ 
\Verse{2}נְקַדְּמָה פָנָיו בְּתוֹדָה בִּזְמִרוֹת נָרִיעַ לוֹ 
\Verse{3}כִּי אֵל גָּדוֹל יַהְוֶה וּמֶלֶךְ גָּדוֹל עַל כָּל אֱלֹהִים 
\Verse{4}אֲשֶׁר בְּיָדוֹ מֶחְקְרֵי אָרֶץ וְתוֹעֲפוֹת הָרִים לוֹ 
\Verse{5}אֲשֶׁר לוֹ הַיָּם וְהוּא עָשָׂהוּ וְיַבֶּשֶׁת יָדָיו יָצָרוּ 
\Verse{6}בֹּאוּ נִשְׁתַּחֲוֶה וְנִכְרָעָה נִבְרְכָה לִפְנֵי יַהְוֶה עֹשֵׂנוּ 
\Verse{7}כִּי הוּא אֱלֹהֵינוּ וַאֲנַחְנוּ עַם מַרְעִיתוֹ וְצֹאן יָדוֹ הַיּוֹם אִם בְּקֹלוֹ תִשְׁמָעוּ 
\Verse{8}אַל תַּקְשׁוּ לְבַבְכֶם כִּמְרִיבָה כְּיוֹם מַסָּה בַּמִּדְבָּר 
\Verse{9}אֲשֶׁר נִסּוּנִי אֲבוֹתֵיכֶם בְּחָנוּנִי גַּם רָאוּ פָעֳלִי 
\Verse{10}אַרְבָּעִים שָׁנָה אָקוּט בְּדוֹר וָאֹמַר עַם תֹּעֵי לֵבָב הֵם וְהֵם לֹא יָדְעוּ דְרָכָי 
\Verse{11}אֲשֶׁר נִשְׁבַּעְתִּי בְאַפִּי אִם יְבֹאוּן אֶל מְנוּחָתִי \OpenSection 
\Chapter{96}
\Verse{1}שִׁירוּ לְיַהְוֶה שִׁיר חָדָשׁ שִׁירוּ לְיַהְוֶה כָּל הָאָרֶץ 
\Verse{2}שִׁירוּ לְיַהְוֶה בָּרֲכוּ שְׁמוֹ בַּשְּׂרוּ מִיּוֹם לְיוֹם יְשׁוּעָתוֹ 
\Verse{3}סַפְּרוּ בַגּוֹיִם כְּבוֹדוֹ בְּכָל הָעַמִּים נִפְלְאוֹתָיו 
\Verse{4}כִּי גָדוֹל יַהְוֶה וּמְהֻלָּל מְאֹד נוֹרָא הוּא עַל כָּל אֱלֹהִים 
\Verse{5}כִּי כָּל אֱלֹהֵי הָעַמִּים אֱלִילִים וְיַהְוֶה שָׁמַיִם עָשָׂה 
\Verse{6}הוֹד וְהָדָר לְפָנָיו עֹז וְתִפְאֶרֶת בְּמִקְדָּשׁוֹ 
\Verse{7}הָבוּ לְיַהְוֶה מִשְׁפְּחוֹת עַמִּים הָבוּ לְיַהְוֶה כָּבוֹד וָעֹז 
\Verse{8}הָבוּ לְיַהְוֶה כְּבוֹד שְׁמוֹ שְׂאוּ מִנְחָה וּבֹאוּ לְחַצְרוֹתָיו 
\Verse{9}הִשְׁתַּחֲווּ לְיַהְוֶה בְּהַדְרַת קֹדֶשׁ חִילוּ מִפָּנָיו כָּל הָאָרֶץ 
\Verse{10}אִמְרוּ בַגּוֹיִם יַהְוֶה מָלָךְ אַף תִּכּוֹן תֵּבֵל בַּל תִּמּוֹט יָדִין עַמִּים בְּמֵישָׁרִים 
\Verse{11}יִשְׂמְחוּ הַשָּׁמַיִם וְתָגֵל הָאָרֶץ יִרְעַם הַיָּם וּמְלֹאוֹ 
\Verse{12}יַעֲלֹז שָׂדַי וְכָל אֲשֶׁר בּוֹ אָז יְרַנְּנוּ כָּל עֲצֵי יָעַר 
\Verse{13}לִפְנֵי יַהְוֶה כִּי בָא כִּי בָא לִשְׁפֹּט הָאָרֶץ יִשְׁפֹּט תֵּבֵל בְּצֶדֶק וְעַמִּים בֶּאֱמוּנָתוֹ \OpenSection 
\Chapter{97}
\Verse{1}יַהְוֶה מָלָךְ תָּגֵל הָאָרֶץ יִשְׂמְחוּ אִיִּים רַבִּים 
\Verse{2}עָנָן וַעֲרָפֶל סְבִיבָיו צֶדֶק וּמִשְׁפָּט מְכוֹן כִּסְאוֹ 
\Verse{3}אֵשׁ לְפָנָיו תֵּלֵךְ וּתְלַהֵט סָבִיב צָרָיו 
\Verse{4}הֵאִירוּ בְרָקָיו תֵּבֵל רָאֲתָה וַתָּחֵל הָאָרֶץ 
\Verse{5}הָרִים כַּדּוֹנַג נָמַסּוּ מִלִּפְנֵי יַהְוֶה מִלִּפְנֵי אֲדוֹן כָּל הָאָרֶץ 
\Verse{6}הִגִּידוּ הַשָּׁמַיִם צִדְקוֹ וְרָאוּ כָל הָעַמִּים כְּבוֹדוֹ 
\Verse{7}יֵבֹשׁוּ כָּל עֹבְדֵי פֶסֶל הַמִּתְהַלְלִים בָּאֱלִילִים הִשְׁתַּחֲווּ לוֹ כָּל אֱלֹהִים 
\Verse{8}שָׁמְעָה וַתִּשְׂמַח צִיּוֹן וַתָּגֵלְנָה בְּנוֹת יְהוּדָה לְמַעַן מִשְׁפָּטֶיךָ יַהְוֶה 
\Verse{9}כִּי אַתָּה יַהְוֶה עֶלְיוֹן עַל כָּל הָאָרֶץ מְאֹד נַעֲלֵיתָ עַל כָּל אֱלֹהִים 
\Verse{10}אֹהֲבֵי יַהְוֶה שִׂנְאוּ רָע שֹׁמֵר נַפְשׁוֹת חֲסִידָיו מִיַּד רְשָׁעִים יַצִּילֵם 
\Verse{11}אוֹר \App{substitution}{זָרַח}{\Reading{זָרַח}{SR}\PrimaryReadingSep\Reading{זָרֻעַ}{L}} לַצַּדִּיק וּלְיִשְׁרֵי לֵב שִׂמְחָה 
\Verse{12}שִׂמְחוּ צַדִּיקִים בְּיַהְוֶה וְהוֹדוּ לְזֵכֶר קָדְשׁוֹ \OpenSection 
\Chapter{98}
\Verse{1}מִזְמוֹר שִׁירוּ לְיַהְוֶה שִׁיר חָדָשׁ כִּי נִפְלָאוֹת עָשָׂה הוֹשִׁיעָה לּוֹ יְמִינוֹ וּזְרוֹעַ קָדְשׁוֹ 
\Verse{2}הוֹדִיעַ יַהְוֶה יְשׁוּעָתוֹ לְעֵינֵי הַגּוֹיִם גִּלָּה צִדְקָתוֹ 
\Verse{3}זָכַר חַסְדּוֹ \App{omission}{לְיַעֲקֹב}{\Reading{לְיַעֲקֹב}{SR}\PrimaryReadingSep\Reading{}{L}} וֶאֱמוּנָתוֹ לְבֵית יִשְׂרָאֵל רָאוּ כָל אַפְסֵי אָרֶץ אֵת יְשׁוּעַת אֱלֹהֵינוּ 
\Verse{4}הָרִיעוּ לְיַהְוֶה כָּל הָאָרֶץ פִּצְחוּ וְרַנְּנוּ וְזַמֵּרוּ 
\Verse{5}זַמְּרוּ לְיַהְוֶה בְּכִנּוֹר בְּכִנּוֹר וְקוֹל זִמְרָה 
\Verse{6}בַּחֲצֹצְרוֹת וְקוֹל שׁוֹפָר הָרִיעוּ לִפְנֵי הַמֶּלֶךְ יַהְוֶה 
\Verse{7}יִרְעַם הַיָּם וּמְלֹאוֹ תֵּבֵל וְיֹשְׁבֵי בָהּ 
\Verse{8}נְהָרוֹת יִמְחֲאוּ כָף יַחַד הָרִים יְרַנֵּנוּ 
\Verse{9}לִפְנֵי יַהְוֶה כִּי בָא לִשְׁפֹּט הָאָרֶץ יִשְׁפֹּט תֵּבֵל בְּצֶדֶק וְעַמִּים בְּמֵישָׁרִים \OpenSection 
\Chapter{99}
\Verse{1}יַהְוֶה מָלָךְ יִרְגְּזוּ עַמִּים יֹשֵׁב כְּרוּבִים תָּנוּט הָאָרֶץ 
\Verse{2}יַהְוֶה בְּצִיּוֹן גָּדוֹל וְרָם הוּא עַל כָּל הָעַמִּים 
\Verse{3}יוֹדוּ שִׁמְךָ גָּדוֹל וְנוֹרָא קָדוֹשׁ הוּא 
\Verse{4}וְעֹז מֶלֶךְ מִשְׁפָּט אָהֵב אַתָּה כּוֹנַנְתָּ מֵישָׁרִים מִשְׁפָּט וּצְדָקָה בְּיַעֲקֹב אַתָּה עָשִׂיתָ 
\Verse{5}רוֹמְמוּ יַהְוֶה אֱלֹהֵינוּ וְהִשְׁתַּחֲווּ לַהֲדֹם רַגְלָיו קָדוֹשׁ הוּא 
\Verse{6}מֹשֶׁה וְאַהֲרֹן בְּכֹהֲנָיו וּשְׁמוּאֵל בְּקֹרְאֵי שְׁמוֹ קֹרִאים אֶל יַהְוֶה וְהוּא יַעֲנֵם 
\Verse{7}בְּעַמּוּד עָנָן יְדַבֵּר אֲלֵיהֶם שָׁמְרוּ עֵדֹתָיו וְחֹק נָתַן לָמוֹ 
\Verse{8}יַהְוֶה אֱלֹהֵינוּ אַתָּה עֲנִיתָם אֵל נֹשֵׂא הָיִיתָ לָהֶם וְנֹקֵם עַל עֲלִילוֹתָם 
\Verse{9}רוֹמְמוּ יַהְוֶה אֱלֹהֵינוּ וְהִשְׁתַּחֲווּ לְהַר קָדְשׁוֹ כִּי קָדוֹשׁ יַהְוֶה אֱלֹהֵינוּ \OpenSection 
\Chapter{100}
\Verse{1}מִזְמוֹר לְתוֹדָה הָרִיעוּ לְיַהְוֶה כָּל הָאָרֶץ 
\Verse{2}עִבְדוּ אֶת יַהְוֶה בְּשִׂמְחָה בֹּאוּ לְפָנָיו בִּרְנָנָה 
\Verse{3}דְּעוּ כִּי יַהְוֶה הוּא אֱלֹהִים הוּא עָשָׂנוּ \App{vocalic substantive}{וְלָא}{\Reading{וְלָא}{SR}\PrimaryReadingSep\Reading{ולא}{L}} אֲנַחְנוּ עַמּוֹ וְצֹאן מַרְעִיתוֹ 
\Verse{4}בֹּאוּ שְׁעָרָיו בְּתוֹדָה חֲצֵרֹתָיו בִּתְהִלָּה הוֹדוּ לוֹ בָּרֲכוּ שְׁמוֹ 
\Verse{5}כִּי טוֹב יַהְוֶה לְעוֹלָם חַסְדּוֹ וְעַד דֹּר וָדֹר אֱמוּנָתוֹ \OpenSection 
\Chapter{101}
\Verse{1}לְדָוִד מִזְמוֹר חֶסֶד וּמִשְׁפָּט אָשִׁירָה לְךָ יַהְוֶה אֲזַמֵּרָה 
\Verse{2}אַשְׂכִּילָה בְּדֶרֶךְ תָּמִים מָתַי תָּבוֹא אֵלָי אֶתְהַלֵּךְ בְּתָם לְבָבִי בְּקֶרֶב בֵּיתִי 
\Verse{3}לֹא אָשִׁית לְנֶגֶד עֵינַי דְּבַר בְּלִיָּעַל עֲשֹׂה סֵטִים שָׂנֵאתִי לֹא יִדְבַּק בִּי 
\Verse{4}לֵבָב עִקֵּשׁ יָסוּר מִמֶּנִּי רָע לֹא אֵדָע 
\Verse{5}מְלוֹשְׁנִי בַסֵּתֶר רֵעֵהוּ אוֹתוֹ אַצְמִית גְּבַהּ עֵינַיִם וּרְחַב לֵבָב אֹתוֹ לֹא אוּכָל 
\Verse{6}עֵינַי בְּנֶאֶמְנֵי אֶרֶץ לָשֶׁבֶת עִמָּדִי הֹלֵךְ בְּדֶרֶךְ תָּמִים הוּא יְשָׁרְתֵנִי 
\Verse{7}לֹא יֵשֵׁב בְּקֶרֶב בֵּיתִי עֹשֵׂה רְמִיָּה דֹּבֵר שְׁקָרִים לֹא יִכּוֹן לְנֶגֶד עֵינָי 
\Verse{8}לַבְּקָרִים אַצְמִית כָּל רִשְׁעֵי אָרֶץ לְהַכְרִית מֵעִיר יַהְוֶה כָּל פֹּעֲלֵי אָוֶן \OpenSection 
\Chapter{102}
\Verse{1}תְּפִלָּה לְעָנִי כִי יַעֲטֹף וְלִפְנֵי יַהְוֶה יִשְׁפֹּךְ שִׂיחוֹ 
\Verse{2}יַהְוֶה שִׁמְעָה תְפִלָּתִי וְשַׁוְעָתִי אֵלֶיךָ תָבוֹא 
\Verse{3}אַל תַּסְתֵּר פָּנֶיךָ מִמֶּנִּי בְּיוֹם צַר לִי הַטֵּה אֵלַי אָזְנֶךָ בְּיוֹם אֶקְרָא מַהֵר עֲנֵנִי 
\Verse{4}כִּי כָלוּ בְעָשָׁן יָמָי וְעַצְמוֹתַי כְּמוֹקֵד נִחָרוּ 
\Verse{5}הוּכָּה כָעֵשֶׂב וַיִּבַשׁ לִבִּי כִּי שָׁכַחְתִּי מֵאֲכֹל לַחְמִי 
\Verse{6}מִקּוֹל אַנְחָתִי דָּבְקָה עַצְמִי לִבְשָׂרִי 
\Verse{7}דָּמִיתִי לִקְאַת מִדְבָּר הָיִיתִי כְּכוֹס חֳרָבוֹת 
\Verse{8}שָׁקַדְתִּי וָאֶהְיֶה כְּצִפּוֹר בּוֹדֵד עַל גָּג 
\Verse{9}כָּל הַיּוֹם חֵרְפוּנִי אוֹיְבָי מְהוֹלָלַי בִּי נִשְׁבָּעוּ 
\Verse{10}כִּי אֵפֶר כַּלֶּחֶם אָכָלְתִּי וְשִׁקֻּוַי בִּבְכִי מָסָכְתִּי 
\Verse{11}מִפְּנֵי זַעַמְךָ וְקִצְפֶּךָ כִּי נְשָׂאתַנִי וַתַּשְׁלִיכֵנִי 
\Verse{12}יָמַי כְּצֵל נָטוּי וַאֲנִי כָּעֵשֶׂב אִיבָשׁ 
\Verse{13}וְאַתָּה יַהְוֶה לְעוֹלָם תֵּשֵׁב וְזִכְרְךָ לְדֹר וָדֹר 
\Verse{14}אַתָּה תָקוּם תְּרַחֵם צִיּוֹן כִּי עֵת לְחֶנְנָהּ כִּי בָא מוֹעֵד 
\Verse{15}כִּי רָצוּ עֲבָדֶיךָ אֶת אֲבָנֶיהָ וְאֶת עֲפָרָהּ יְחֹנֵנוּ 
\Verse{16}וְיִירְאוּ גוֹיִם אֶת שֵׁם יַהְוֶה וְכָל מַלְכֵי הָאָרֶץ אֶת כְּבוֹדֶךָ 
\Verse{17}כִּי בָנָה יַהְוֶה צִיּוֹן נִרְאָה בִּכְבוֹדוֹ 
\Verse{18}פָּנָה אֶל תְּפִלַּת הָעַרְעָר וְלֹא בָזָה אֶת תְּפִלָּתָם 
\Verse{19}תִּכָּתֶב זֹאת לְדוֹר אַחֲרוֹן וְעַם נִבְרָא יְהַלֶּל יָהּ 
\Verse{20}כִּי הִשְׁקִיף מִמְּרוֹם קָדְשׁוֹ יַהְוֶה מִשָּׁמַיִם אֶל אֶרֶץ הִבִּיט 
\Verse{21}לִשְׁמֹעַ אֶנְקַת אָסִיר לְפַתֵּחַ בְּנֵי תְמוּתָה 
\Verse{22}לְסַפֵּר בְּצִיּוֹן שֵׁם יַהְוֶה וּתְהִלָּתוֹ בִּירוּשָׁלֵם 
\Verse{23}בְּהִקָּבֵץ עַמִּים יַחְדָּו וּמַמְלָכוֹת לַעֲבֹד אֶת יַהְוֶה 
\Verse{24}עִנָּה בַדֶּרֶךְ \App{substitution}{כֹּחִי}{\Reading{כֹּחִי}{SR}\PrimaryReadingSep\Reading{כחו}{L}} \App{vocalic substantive}{קֹצֶר}{\Reading{קֹצֶר}{SR}\PrimaryReadingSep\Reading{קִצַּר}{L}} יָמָי \App{vocalic substantive}{אָמַר 
\Verse{25}\nospace}{\Reading{אָמַר \RdgVerse{25}\nospace}{SR}\PrimaryReadingSep\Reading{\RdgVerse{25}אֹמַר}{L}} אֵלִי אַל תַּעֲלֵנִי בַּחֲצִי יָמָי בְּדוֹר דּוֹרִים שְׁנוֹתֶיךָ 
\Verse{26}לְפָנִים הָאָרֶץ יָסַדְתָּ וּמַעֲשֵׂה יָדֶיךָ שָׁמָיִם 
\Verse{27}הֵמָּה יֹאבֵדוּ וְאַתָּה תַעֲמֹד וְכֻלָּם כַּבֶּגֶד יִבְלוּ כַּלְּבוּשׁ תַּחֲלִיפֵם וְיַחֲלֹפוּ 
\Verse{28}וְאַתָּה הוּא וּשְׁנוֹתֶיךָ לֹא יִתָּמּוּ 
\Verse{29}בְּנֵי עֲבָדֶיךָ יִשְׁכּוֹנוּ וְזַרְעָם לְפָנֶיךָ יִכּוֹן \OpenSection 
\Chapter{103}
\Verse{1}לְדָוִד בָּרֲכִי נַפְשִׁי אֶת יַהְוֶה וְכָל קְרָבַי אֶת שֵׁם קָדְשׁוֹ 
\Verse{2}בָּרֲכִי נַפְשִׁי אֶת יַהְוֶה וְאַל תִּשְׁכְּחִי כָּל גְּמוּלָיו 
\Verse{3}הַסֹּלֵחַ לְכָל עֲוֺנֵכִי הָרֹפֵא לְכָל תַּחֲלוּאָיְכִי 
\Verse{4}הַגּוֹאֵל מִשַּׁחַת חַיָּיְכִי הַמְעַטְּרֵכִי חֶסֶד וְרַחֲמִים 
\Verse{5}הַמַּשְׂבִּיעַ בַּטּוֹב עֶדְיֵךְ תִּתְחַדֵּשׁ כַּנֶּשֶׁר נְעוּרָיְכִי 
\Verse{6}עֹשֵׂה צְדָקוֹת יַהְוֶה וּמִשְׁפָּטִים לְכָל עֲשׁוּקִים 
\Verse{7}יוֹדִיעַ דְּרָכָיו לְמֹשֶׁה לִבְנֵי יִשְׂרָאֵל עֲלִילוֹתָיו 
\Verse{8}רַחוּם וְחַנּוּן יַהְוֶה אֶרֶךְ אַפַּיִם וְרַב חָסֶד 
\Verse{9}לֹא לָנֶצַח יָרִיב וְלֹא לְעוֹלָם יִטּוֹר 
\Verse{10}לֹא כַחֲטָאֵינוּ עָשָׂה לָנוּ וְלֹא כַעֲוֺנֹתֵינוּ גָּמַל עָלֵינוּ 
\Verse{11}כִּי כִגְבֹהַּ שָׁמַיִם עַל הָאָרֶץ גָּבַר חַסְדּוֹ עַל יְרֵאָיו 
\Verse{12}כִּרְחֹק מִזְרָח מִמַּעֲרָב הִרְחִיק מִמֶּנּוּ אֶת פְּשָׁעֵינוּ 
\Verse{13}כְּרַחֵם אָב עַל בָּנִים רִחַם יַהְוֶה עַל יְרֵאָיו 
\Verse{14}כִּי הוּא יָדַע יִצְרֵנוּ זָכוּר כִּי עָפָר אֲנָחְנוּ 
\Verse{15}אֱנוֹשׁ כֶּחָצִיר יָמָיו כְּצִיץ הַשָּׂדֶה כֵּן יָצִיץ 
\Verse{16}כִּי רוּחַ עָבְרָה בּוֹ וְאֵינֶנּוּ וְלֹא יַכִּירֶנּוּ עוֹד מְקוֹמוֹ 
\Verse{17}וְחֶסֶד יַהְוֶה מֵעוֹלָם וְעַד עוֹלָם עַל יְרֵאָיו וְצִדְקָתוֹ לִבְנֵי בָנִים 
\Verse{18}לְשֹׁמְרֵי בְרִיתוֹ וּלְזֹכְרֵי פִקֻּדָיו לַעֲשׂוֹתָם 
\Verse{19}יַהְוֶה בַּשָּׁמַיִם הֵכִין כִּסְאוֹ וּמַלְכוּתוֹ בַּכֹּל מָשָׁלָה 
\Verse{20}בָּרֲכוּ יַהְוֶה מַלְאָכָיו גִּבֹּרֵי כֹחַ עֹשֵׂי דְבָרוֹ לִשְׁמֹעַ בְּקוֹל דְּבָרוֹ 
\Verse{21}בָּרֲכוּ יַהְוֶה כָּל צְבָאָיו מְשָׁרְתָיו עֹשֵׂי רְצוֹנוֹ 
\Verse{22}בָּרֲכוּ יַהְוֶה כָּל מַעֲשָׂיו בְּכָל מְקֹמוֹת מֶמְשַׁלְתּוֹ בָּרֲכִי נַפְשִׁי אֶת יַהְוֶה \OpenSection 
\Chapter{104}
\Verse{1}בָּרֲכִי נַפְשִׁי אֶת יַהְוֶה יַהְוֶה אֱלֹהַי גָּדַלְתָּ מְּאֹד הוֹד וְהָדָר לָבָשְׁתָּ 
\Verse{2}עֹטֶה אוֹר כַּשַּׂלְמָה נוֹטֶה שָׁמַיִם כַּיְרִיעָה 
\Verse{3}הַמְקָרֶה בַמַּיִם עֲלִיּוֹתָיו הַשָּׂם עָבִים רְכוּבוֹ הַמְהַלֵּךְ עַל כַּנְפֵי רוּחַ 
\Verse{4}עֹשֶׂה מַלְאָכָיו רוּחוֹת מְשָׁרְתָיו \App{substitution}{לַהַט אֵשׁ}{\Reading{לַהַט אֵשׁ}{SR}\PrimaryReadingSep\Reading{אֵשׁ לֹהֵט}{L}} 
\Verse{5}\App{vocalic substantive}{יֹסֵד}{\Reading{יֹסֵד}{SR}\PrimaryReadingSep\Reading{יָסַד}{L}} אֶרֶץ עַל מְכוֹנֶיהָ בַּל תִּמּוֹט עוֹלָם וָעֶד 
\Verse{6}תְּהוֹם כַּלְּבוּשׁ \App{substitution}{כְּסוּתָה}{\Reading{כְּסוּתָה}{SR}\PrimaryReadingSep\Reading{כִּסִּיתוֹ}{L}} עַל הָרִים יַעַמְדוּ מָיִם 
\Verse{7}מִן גַּעֲרָתְךָ יְנוּסוּן מִן קוֹל רַעַמְךָ יֵחָפֵזוּן 
\Verse{8}יַעֲלוּ הָרִים יֵרְדוּ בְקָעוֹת אֶל מְקוֹם זֶה יָסַדְתָּ לָהֶם 
\Verse{9}גְּבוּל שַׂמְתָּ בַּל יַעֲבֹרוּן בַּל יְשֻׁבוּן לְכַסּוֹת הָאָרֶץ 
\Verse{10}הַמְשַׁלֵּחַ מַעְיָנִים בַּנְּחָלִים בֵּין הָרִים יְהַלֵּכוּן 
\Verse{11}יַשְׁקוּ כָּל חַיְתוֹ שָׂדָי יִשְׁבְּרוּ פְרָאִים צְמָאָם 
\Verse{12}עֲלֵיהֶם עוֹף הַשָּׁמַיִם יִשְׁכּוֹן מִבֵּין עֳפָאיִם יִתְּנוּ קוֹל 
\Verse{13}מַשְׁקֶה הָרִים מֵעֲלִיּוֹתָיו מִפְּרִי מַעֲשֶׂיךָ תִּשְׂבַּע הָאָרֶץ 
\Verse{14}מַצְמִיחַ חָצִיר לַבְּהֵמָה וְעֵשֶׂב לַעֲבֹדַת הָאָדָם לְהוֹצִיא לֶחֶם מִן הָאָרֶץ 
\Verse{15}וְיַיִן יְשַׂמַּח לְבַב אֱנוֹשׁ לְהַצְהִיל פָּנִים מִשָּׁמֶן וְלֶחֶם לְבַב אֱנוֹשׁ יִסְעָד 
\Verse{16}יִשְׂבְּעוּ עֲצֵי יַהְוֶה אַרְזֵי לְבָנוֹן אֲשֶׁר נָטָע 
\Verse{17}אֲשֶׁר שָׁם צִפֳּרִים יְקַנֵּנוּ חֲסִידָה בְּרוֹשִׁים בֵּיתָהּ 
\Verse{18}הָרִים הַגְּבֹהִים לַיְּעֵלִים סְלָעִים מַחְסֶה לַשְׁפַנִּים 
\Verse{19}\App{vocalic substantive}{עֹשֵׂה}{\Reading{עֹשֵׂה}{SR}\PrimaryReadingSep\Reading{עָשָׂה}{L}} יָרֵחַ לְמוֹעֲדִים שֶׁמֶשׁ \App{vocalic substantive}{יִדַּע}{\Reading{יִדַּע}{SR}\PrimaryReadingSep\Reading{יָדַע}{L}} מְבוֹאוֹ 
\Verse{20}תָּשֶׁת חֹשֶׁךְ וִיהִי לָיְלָה בּוֹ תִרְמֹשׂ כָּל חַיְתוֹ יָעַר 
\Verse{21}הַכְּפִירִים שֹׁאֲגִים לַטָּרֶף וּלְבַקֵּשׁ מֵאֵל אָכְלָם 
\Verse{22}תִּזְרַח הַשֶּׁמֶשׁ יֵאָסֵפוּן וְאֶל מְעוֹנֹתָם יִרְבָּצוּן 
\Verse{23}יֵצֵא אָדָם לְפָעֳלוֹ וְלַעֲבֹדָתוֹ עֲדֵי עָרֶב 
\Verse{24}מָה רַבּוּ מַעֲשֶׂיךָ יַהְוֶה כֻּלָּם בְּחָכְמָה עָשִׂיתָ מָלְאָה הָאָרֶץ קִנְיָנֶךָ 
\Verse{25}זֶה הַיָּם גָּדוֹל וּרְחַב יָדָיִם שָׁם רֶמֶשׂ וְאֵין מִסְפָּר חַיּוֹת קְטַנּוֹת עִם גְּדֹלוֹת 
\Verse{26}שָׁם אֳנִיּוֹת יְהַלֵּכוּן לִוְיָתָן זֶה יָצַרְתָּ לְשַׂחֶק בּוֹ 
\Verse{27}כֻּלָּם אֵלֶיךָ יְשַׂבֵּרוּן לָתֵת אָכְלָם בְּעִתּוֹ 
\Verse{28}תִּתֵּן לָהֶם יִלְקֹטוּן תִּפְתַּח יָדְךָ יִשְׂבְּעוּן טוֹב 
\Verse{29}תַּסְתִּיר פָּנֶיךָ יִבָּהֵלוּן תֹּסֵף רוּחָם יִגְוָעוּן וְאֶל עֲפָרָם יְשׁוּבוּן 
\Verse{30}תְּשַׁלַּח רוּחֲךָ יִבָּרֵאוּן וּתְחַדֵּשׁ פְּנֵי אֲדָמָה 
\Verse{31}יְהִי כְבוֹד יַהְוֶה לְעוֹלָם יִשְׂמַח יַהְוֶה בְּמַעֲשָׂיו 
\Verse{32}הַמַּבִּיט לָאָרֶץ וַתִּרְעָד יִגַּע בֶּהָרִים וְיֶעֱשָׁנוּ 
\Verse{33}אָשִׁירָה לְיַהְוֶה בְּחַיָּי אֲזַמְּרָה לֵאלֹהַי בְּעוֹדִי 
\Verse{34}יֶעֱרַב עָלָיו שִׂיחִי אָנֹכִי אֶשְׂמַח בְּיַהְוֶה 
\Verse{35}יִתַּמּוּ חַטָּאִים מִן הָאָרֶץ וּרְשָׁעִים עוֹד אֵינָם בָּרֲכִי נַפְשִׁי אֶת יַהְוֶה הַלְלוּ יָהּ \OpenSection 
\Chapter{105}
\Verse{1}הוֹדוּ לְיַהְוֶה קִרְאוּ בִשְׁמוֹ הוֹדִיעוּ בָעַמִּים עֲלִילוֹתָיו 
\Verse{2}שִׁירוּ לוֹ זַמְּרוּ לוֹ שִׂיחוּ בְּכָל נִפְלְאוֹתָיו 
\Verse{3}הִתְהַלְלוּ בְּשֵׁם קָדְשׁוֹ יִשְׂמַח לֵב מְבַקְשֵׁי יַהְוֶה 
\Verse{4}דִּרְשׁוּ יַהְוֶה וְעֻזּוֹ בַּקְּשׁוּ פָנָיו תָּמִיד 
\Verse{5}זִכְרוּ נִפְלְאוֹתָיו אֲשֶׁר עָשָׂה מֹפְתָיו וּמִשְׁפְּטֵי פִיו 
\Verse{6}זֶרַע אַבְרָהָם עַבְדּוֹ בְּנֵי יַעֲקֹב בְּחִירָיו 
\Verse{7}הוּא יַהְוֶה אֱלֹהֵינוּ בְּכָל הָאָרֶץ מִשְׁפָּטָיו 
\Verse{8}זָכַר לְעוֹלָם בְּרִיתוֹ דָּבָר צִוָּה לְאֶלֶף דּוֹר 
\Verse{9}אֲשֶׁר כָּרַת אֶת אַבְרָהָם וּשְׁבוּעָתוֹ לְיִשְׂחָק 
\Verse{10}וַיַּעֲמִידֶהָ לְיַעֲקֹב לְחֹק לְיִשְׂרָאֵל בְּרִית עוֹלָם 
\Verse{11}לֵאמֹר לְךָ אֶתֵּן אֶת אֶרֶץ כְּנָעַן חֶבֶל נַחֲלַתְכֶם 
\Verse{12}בִּהְיוֹתָם מְתֵי מִסְפָּר כִּמְעַט וְגָרִים בָּהּ 
\Verse{13}וַיִּתְהַלְּכוּ מִגּוֹי אֶל גּוֹי מִמַּמְלָכָה אֶל עַם אַחֵר 
\Verse{14}לֹא הִנִּיחַ אָדָם לְעָשְׁקָם וַיּוֹכַח עֲלֵיהֶם מְלָכִים 
\Verse{15}אַל תִּגְּעוּ בִמְשִׁיחָי וְלִנְבִיאַי אַל תָּרֵעוּ 
\Verse{16}וַיִּקְרָא רָעָב עַל הָאָרֶץ כָּל מַטֵּה לֶחֶם שָׁבָר 
\Verse{17}שָׁלַח לִפְנֵיהֶם אִישׁ לְעֶבֶד נִמְכַּר יוֹסֵף 
\Verse{18}עִנּוּ בַכֶּבֶל רַגְלָו בַּרְזֶל בָּאָה נַפְשׁוֹ 
\Verse{19}עַד עֵת בֹּא דְבָרוֹ אִמְרַת יַהְוֶה צְרָפָתְהוּ 
\Verse{20}שָׁלַח מֶלֶךְ וַיַּתִּירֵהוּ מֹשֵׁל עַמִּים וַיְפַתְּחֵהוּ 
\Verse{21}שָׂמוֹ אָדוֹן לְבֵיתוֹ וּמֹשֵׁל בְּכָל קִנְיָנוֹ 
\Verse{22}לֶאְסֹר שָׂרָיו בְּנַפְשׁוֹ וּזְקֵנָיו יְחַכֵּם 
\Verse{23}וַיָּבֹא יִשְׂרָאֵל מִצְרָיִם וְיַעֲקֹב גָּר בְּאֶרֶץ חָם 
\Verse{24}וַיֶּפֶר אֶת עַמּוֹ מְאֹד וַיַּעֲצִמֵהוּ מִצָּרָיו 
\Verse{25}הָפַךְ לִבָּם לִשְׂנֹא עַמּוֹ לְהִתְנַכֵּל בַּעֲבָדָיו 
\Verse{26}שָׁלַח מֹשֶׁה עַבְדּוֹ אַהֲרֹן אֲשֶׁר בָּחַר בּוֹ 
\Verse{27}שָׂמוּ בָם דִּבְרֵי אֹתוֹתָיו וּמֹפְתִים בְּאֶרֶץ חָם 
\Verse{28}שָׁלַח חֹשֶׁךְ וַיַּחְשִׁךְ וְלֹא מָרוּ אֶת \App{substitution}{דְּבָרָיו}{\Reading{דְּבָרָיו}{SR}\PrimaryReadingSep\Reading{דברוו}{L}} 
\Verse{29}הָפַךְ אֶת מֵימֵיהֶם לְדָם וַיָּמֶת אֶת דְּגָתָם 
\Verse{30}שָׁרַץ אַרְצָם צְפַרְדְּעִים בְּחַדְרֵי מַלְכֵיהֶם 
\Verse{31}אָמַר וַיָּבֹא עָרֹב כִּנִּים בְּכָל גְּבוּלָם 
\Verse{32}נָתַן גִּשְׁמֵיהֶם בָּרָד אֵשׁ לֶהָבוֹת בְּאַרְצָם 
\Verse{33}וַיַּךְ גַּפְנָם וּתְאֵנָתָם וַיְשַׁבֵּר עֵץ גְּבוּלָם 
\Verse{34}אָמַר וַיָּבֹא אַרְבֶּה וְיֶלֶק וְאֵין מִסְפָּר 
\Verse{35}וַיֹּאכַל כָּל עֵשֶׂב בְּאַרְצָם וַיֹּאכַל פְּרִי אַדְמָתָם 
\Verse{36}וַיַּךְ כָּל בְּכוֹר בְּאַרְצָם רֵאשִׁית לְכָל אוֹנָם 
\Verse{37}וַיּוֹצִיאֵם בְּכֶסֶף וְזָהָב וְאֵין בִּשְׁבָטָיו כּוֹשֵׁל 
\Verse{38}שָׂמַח מִצְרַיִם בְּצֵאתָם כִּי נָפַל פַּחְדָּם עֲלֵיהֶם 
\Verse{39}פָּרַשׂ עָנָן לְמָסָךְ וְאֵשׁ לְהָאִיר לָיְלָה 
\Verse{40}\App{substitution}{שָׁאֲלוּ}{\Reading{שָׁאֲלוּ}{SR}\PrimaryReadingSep\Reading{שָׁאַל}{L}} וַיָּבֵא שְׂלָו וְלֶחֶם שָׁמַיִם יַשְׂבִּיעֵם 
\Verse{41}פָּתַח צוּר וַיָּזוּבוּ מָיִם הָלְכוּ בַּצִּיּוֹת נָהָר 
\Verse{42}כִּי זָכַר אֶת דְּבַר קָדְשׁוֹ אֶת אַבְרָהָם עַבְדּוֹ 
\Verse{43}וַיּוֹצִא עַמּוֹ בְשָׂשׂוֹן בְּרִנָּה אֶת בְּחִירָיו 
\Verse{44}וַיִּתֵּן לָהֶם אַרְצוֹת גּוֹיִם וַעֲמַל לְאֻמִּים יִירָשׁוּ 
\Verse{45}בַּעֲבוּר יִשְׁמְרוּ חֻקָּיו וְתוֹרֹתָו יִנְצֹרוּ הַלְלוּ יָהּ \OpenSection 
\Chapter{106}
\Verse{1}\App{substitution}{הַלְלוּ יָהּ}{\Reading{הַלְלוּ יָהּ}{SR}\PrimaryReadingSep\Reading{הַלְלְויָהּ}{L}} הוֹדוּ לְיַהְוֶה כִּי טוֹב כִּי לְעוֹלָם חַסְדּוֹ 
\Verse{2}מִי יְמַלֵּל גְּבוּרוֹת יַהְוֶה יַשְׁמִיעַ כָּל תְּהִלָּתוֹ 
\Verse{3}אַשְׁרֵי שֹׁמְרֵי מִשְׁפָּט \App{substitution}{עֹשֵׂי}{\Reading{עֹשֵׂי}{SR}\PrimaryReadingSep\Reading{עֹשֵׂה}{L}} צְדָקָה בְכָל עֵת 
\Verse{4}זָכְרֵנִי יַהְוֶה בִּרְצוֹן עַמֶּךָ פָּקְדֵנִי בִּישׁוּעָתֶךָ 
\Verse{5}לִרְאוֹת בְּטוֹבַת בְּחִירֶיךָ לִשְׂמֹחַ בְּשִׂמְחַת גּוֹיֶךָ לְהִתְהַלֵּל עִם נַחֲלָתֶךָ 
\Verse{6}חָטָאנוּ עִם אֲבוֹתֵינוּ הֶעֱוִינוּ הִרְשָׁעְנוּ 
\Verse{7}אֲבוֹתֵינוּ בְמִצְרַיִם לֹא הִשְׂכִּילוּ נִפְלְאוֹתֶיךָ לֹא זָכְרוּ אֶת רֹב חֲסָדֶיךָ וַיַּמְרוּ עַל יָם בְּיַם סוּף 
\Verse{8}וַיּוֹשִׁיעֵם לְמַעַן שְׁמוֹ לְהוֹדִיעַ אֶת גְּבוּרָתוֹ 
\Verse{9}וַיִּגְעַר בְּיַם סוּף וַיֶּחֱרָב וַיּוֹלִיכֵם בַּתְּהֹמוֹת כַּמִּדְבָּר 
\Verse{10}וַיּוֹשִׁיעֵם מִיַּד שׂוֹנֵא וַיִּגְאָלֵם מִיַּד אוֹיֵב 
\Verse{11}וַיְכַסּוּ מַיִם צָרֵיהֶם אֶחָד מֵהֶם לֹא נוֹתָר 
\Verse{12}וַיַּאֲמִינוּ בִדְבָרָיו \App{substitution}{וַיָּשִׁירוּ}{\Reading{וַיָּשִׁירוּ}{SR}\PrimaryReadingSep\Reading{יָשִׁירוּ}{L}} תְּהִלָּתוֹ 
\Verse{13}מִהֲרוּ שָׁכְחוּ מַעֲשָׂיו לֹא חִכּוּ לַעֲצָתוֹ 
\Verse{14}וַיִּתְאַוּוּ תַאֲוָה בַּמִּדְבָּר וַיְנַסּוּ אֵל בִּישִׁימוֹן 
\Verse{15}וַיִּתֵּן לָהֶם שֶׁאֱלָתָם וַיְשַׁלַּח רָזוֹן בְּנַפְשָׁם 
\Verse{16}וַיְקַנְאוּ לְמֹשֶׁה בַּמַּחֲנֶה לְאַהֲרֹן קְדוֹשׁ יַהְוֶה 
\Verse{17}תִּפְתַּח אֶרֶץ וַתִּבְלַע דָּתָן וַתְּכַס עַל עֲדַת אֲבִירָם 
\Verse{18}וַתִּבְעַר אֵשׁ בַּעֲדָתָם לֶהָבָה תְּלַהֵט רְשָׁעִים 
\Verse{19}יַעֲשׂוּ עֵגֶל בְּחֹרֵב וַיִּשְׁתַּחֲווּ לְמַסֵּכָה 
\Verse{20}וַיָּמִירוּ אֶת כְּבוֹדָם בְּתַבְנִית שׁוֹר אֹכֵל עֵשֶׂב 
\Verse{21}שָׁכְחוּ אֵל מוֹשִׁיעָם עֹשֶׂה גְדֹלוֹת בְּמִצְרָיִם 
\Verse{22}נִפְלָאוֹת בְּאֶרֶץ חָם נוֹרָאוֹת עַל יַם סוּף 
\Verse{23}וַיֹּאמֶר לְהַשְׁמִידָם לוּלֵי מֹשֶׁה בְחִירוֹ עָמַד בַּפֶּרֶץ לְפָנָיו לְהָשִׁיב חֲמָתוֹ מֵהַשְׁחִית 
\Verse{24}וַיִּמְאֲסוּ בְּאֶרֶץ חֶמְדָּה לֹא הֶאֱמִינוּ לִדְבָרוֹ 
\Verse{25}וַיֵּרָגְנוּ בְאָהֳלֵיהֶם לֹא שָׁמְעוּ בְּקוֹל יַהְוֶה 
\Verse{26}וַיִּשָּׂא יָדוֹ לָהֶם לְהַפִּיל אוֹתָם בַּמִּדְבָּר 
\Verse{27}\App{substitution}{וּלְהָפִיץ}{\Reading{וּלְהָפִיץ}{SR}\PrimaryReadingSep\Reading{וּלְהַפִּיל}{L}} זַרְעָם בַּגּוֹיִם וּלְזָרוֹתָם בָּאֲרָצוֹת 
\Verse{28}וַיִּצָּמְדוּ לְבַעַל פְּעוֹר וַיֹּאכְלוּ זִבְחֵי מֵתִים 
\Verse{29}וַיַּכְעִיסוּ בְּמַעַלְלֵיהֶם וַתִּפְרָץ בָּם מַגֵּפָה 
\Verse{30}וַיַּעֲמֹד פִּינְחָס וַיְפַלֵּל וַתֵּעָצַר הַמַּגֵּפָה 
\Verse{31}וַתֵּחָשֶׁב לוֹ לִצְדָקָה לְדֹר וָדֹר עַד עוֹלָם 
\Verse{32}וַיַּקְצִיפוּ עַל מֵי מְרִיבָה וַיֵּרַע לְמֹשֶׁה בַּעֲבוּרָם 
\Verse{33}כִּי \App{vocalic substantive}{הֵמֵרוּ}{\Reading{הֵמֵרוּ}{SR}\PrimaryReadingSep\Reading{הִמְרוּ}{L}} אֶת רוּחוֹ וַיְבַטֵּא בִּשְׂפָתָיו 
\Verse{34}לֹא הִשְׁמִידוּ אֶת הָעַמִּים אֲשֶׁר אָמַר יַהְוֶה לָהֶם 
\Verse{35}וַיִּתְעָרְבוּ בַגּוֹיִם וַיִּלְמְדוּ מַעֲשֵׂיהֶם 
\Verse{36}וַיַּעַבְדוּ אֶת עֲצַבֵּיהֶם וַיִּהְיוּ לָהֶם לְמוֹקֵשׁ 
\Verse{37}וַיִּזְבְּחוּ אֶת בְּנֵיהֶם וְאֶת בְּנוֹתֵיהֶם לַשֵּׁדִים 
\Verse{38}וַיִּשְׁפְּכוּ דָם נָקִי דַּם בְּנֵיהֶם וּבְנוֹתֵיהֶם אֲשֶׁר זִבְּחוּ לַעֲצַבֵּי כְנָעַן וַתֶּחֱנַף הָאָרֶץ בַּדָּמִים 
\Verse{39}וַיִּטְמְאוּ בְמַעֲשֵׂיהֶם וַיִּזְנוּ בְּמַעַלְלֵיהֶם 
\Verse{40}וַיִּחַר אַף יַהְוֶה בְּעַמּוֹ וַיְתָעֵב אֶת נַחֲלָתוֹ 
\Verse{41}וַיִּתְּנֵם בְּיַד גּוֹיִם וַיִּמְשְׁלוּ בָהֶם שֹׂנְאֵיהֶם 
\Verse{42}וַיִּלְחָצוּם אוֹיְבֵיהֶם וַיִּכָּנְעוּ תַּחַת יָדָם 
\Verse{43}פְּעָמִים רַבּוֹת יַצִּילֵם וְהֵמָּה יַמְרוּ בַעֲצָתָם וַיָּמֹכּוּ בַּעֲוֺנָם 
\Verse{44}וַיַּרְא בַּצַּר לָהֶם בְּשָׁמְעוֹ אֶת רִנָּתָם 
\Verse{45}וַיִּזְכֹּר לָהֶם בְּרִיתוֹ וַיִּנָּחֵם כְּרֹב חַסְדּוֹ 
\Verse{46}וַיִּתֵּן אוֹתָם לְרַחֲמִים לִפְנֵי כָּל שׁוֹבֵיהֶם 
\Verse{47}הוֹשִׁיעֵנוּ יַהְוֶה אֱלֹהֵינוּ וְקַבְּצֵנוּ מִן הַגּוֹיִם לְהֹדוֹת לְשֵׁם קָדְשֶׁךָ לְהִשְׁתַּבֵּחַ בִּתְהִלָּתֶךָ 
\Verse{48}בָּרוּךְ יַהְוֶה אֱלֹהֵי יִשְׂרָאֵל מִן הָעוֹלָם וְעַד הָעוֹלָם וְאָמַר כָּל הָעָם \App{omission}{אָמֵן}{\Reading{אָמֵן}{SR}\PrimaryReadingSep\Reading{}{L}} אָמֵן הַלְלוּ יָהּ \OpenSection 
\page
\Chapter{107}
\Verse{1}הֹדוּ לְיַהְוֶה כִּי טוֹב כִּי לְעוֹלָם חַסְדּוֹ 
\Verse{2}יֹאמְרוּ גְּאוּלֵי יַהְוֶה אֲשֶׁר גְּאָלָם מִיַּד צָר 
\Verse{3}וּמֵאֲרָצוֹת קִבְּצָם מִמִּזְרָח וּמִמַּעֲרָב מִצָּפוֹן וּמִיָּם 
\Verse{4}תָּעוּ בַמִּדְבָּר בִּישִׁימוֹן דָּרֶךְ עִיר מוֹשָׁב לֹא מָצָאוּ 
\Verse{5}רְעֵבִים גַּם צְמֵאִים נַפְשָׁם בָּהֶם תִּתְעַטָּף 
\Verse{6}וַיִּצְעֲקוּ אֶל יַהְוֶה בַּצַּר לָהֶם מִמְּצוּקוֹתֵיהֶם יַצִּילֵם 
\Verse{7}וַיַּדְרִיכֵם בְּדֶרֶךְ יְשָׁרָה לָלֶכֶת אֶל עִיר מוֹשָׁב 
\Verse{8}יוֹדוּ לְיַהְוֶה חַסְדּוֹ וְנִפְלְאוֹתָיו לִבְנֵי אָדָם 
\Verse{9}כִּי הִשְׂבִּיעַ נֶפֶשׁ שֹׁקֵקָה וְנֶפֶשׁ רְעֵבָה מִלֵּא טוֹב 
\Verse{10}יֹשְׁבֵי חֹשֶׁךְ וְצַלְמָוֶת אֲסִירֵי עֳנִי וּבַרְזֶל 
\Verse{11}כִּי הִמְרוּ אִמְרֵי אֵל וַעֲצַת עֶלְיוֹן נָאָצוּ 
\Verse{12}וַיַּכְנַע בֶּעָמָל לִבָּם כָּשְׁלוּ וְאֵין עֹזֵר 
\Verse{13}וַיִּזְעֲקוּ אֶל יַהְוֶה בַּצַּר לָהֶם מִמְּצֻקוֹתֵיהֶם יוֹשִׁיעֵם 
\Verse{14}יוֹצִיאֵם מֵחֹשֶׁךְ וְצַלְמָוֶת וּמוֹסְרוֹתֵיהֶם יְנַתֵּק 
\Verse{15}יוֹדוּ לְיַהְוֶה חַסְדּוֹ וְנִפְלְאוֹתָיו לִבְנֵי אָדָם 
\Verse{16}כִּי שִׁבַּר דַּלְתוֹת נְחֹשֶׁת וּבְרִיחֵי בַרְזֶל גִּדֵּעַ 
\Verse{17}אֱוִלִים מִדֶּרֶךְ פִּשְׁעָם וּמֵעֲוֺנֹתֵיהֶם יִתְעַנּוּ 
\Verse{18}כָּל אֹכֶל תְּתַעֵב נַפְשָׁם וַיַּגִּיעוּ עַד שַׁעֲרֵי מָוֶת 
\Verse{19}וַיִּזְעֲקוּ אֶל יַהְוֶה בַּצַּר לָהֶם מִמְּצֻקוֹתֵיהֶם יוֹשִׁיעֵם 
\Verse{20}יִשְׁלַח דְּבָרוֹ וְיִרְפָּאֵם וִימַלֵּט מִשְּׁחִיתוֹתָם 
\Verse{21}יוֹדוּ לְיַהְוֶה חַסְדּוֹ וְנִפְלְאוֹתָיו לִבְנֵי אָדָם 
\Verse{22}וְיִזְבְּחוּ זִבְחֵי תוֹדָה וִיסַפְּרוּ מַעֲשָׂיו בְּרִנָּה 
\Verse{23}יוֹרְדֵי הַיָּם בָּאֳנִיּוֹת עֹשֵׂי מְלָאכָה בְּמַיִם רַבִּים 
\Verse{24}הֵמָּה רָאוּ מַעֲשֵׂי יַהְוֶה וְנִפְלְאוֹתָיו בִּמְצוּלָה 
\Verse{25}וַיֹּאמֶר \App{vocalic substantive}{וַיַּעֲמֹד}{\Reading{וַיַּעֲמֹד}{SR}\PrimaryReadingSep\Reading{וַיַּעֲמֵד}{L}} רוּחַ סְעָרָה וַתְּרוֹמֵם גַּלָּיו 
\Verse{26}יַעֲלוּ שָׁמַיִם יֵרְדוּ תְהוֹמוֹת נַפְשָׁם בְּרָעָה תִתְמוֹגָג 
\Verse{27}יָחוֹגּוּ וְיָנוּעוּ כַּשִּׁכּוֹר וְכָל חָכְמָתָם תִּתְבַּלָּע 
\Verse{28}וַיִּצְעֲקוּ אֶל יַהְוֶה בַּצַּר לָהֶם וּמִמְּצוּקֹתֵיהֶם יוֹצִיאֵם 
\Verse{29}יָקֵם סְעָרָה לִדְמָמָה וַיֶּחֱשׁוּ גַּלֵּיהֶם 
\Verse{30}וַיִּשְׂמְחוּ כִי יִשְׁתֹּקוּ וַיַּנְחֵם אֶל מְחוֹז חֶפְצָם 
\Verse{31}יוֹדוּ לְיַהְוֶה חַסְדּוֹ וְנִפְלְאוֹתָיו לִבְנֵי אָדָם 
\Verse{32}וִירוֹמְמוּהוּ בִּקְהַל עָם וּבְמוֹשַׁב זְקֵנִים יְהַלְלוּהוּ 
\Verse{33}יָשֵׂם נְהָרוֹת לְמִדְבָּר וּמֹצָאֵי מַיִם לְצִמָּאוֹן 
\Verse{34}אֶרֶץ פְּרִי לִמְלֵחָה מֵרָעַת יוֹשְׁבֵי בָהּ 
\Verse{35}יָשֵׂם מִדְבָּר לַאֲגַם מַיִם וְאֶרֶץ צִיָּה לְמֹצָאֵי מָיִם 
\Verse{36}וַיּוֹשֶׁב שָׁם רְעֵבִים וַיְכוֹנְנוּ \App{substitution}{עָרֵי}{\Reading{עָרֵי}{SR}\PrimaryReadingSep\Reading{עִיר}{L}} מוֹשָׁב 
\Verse{37}וַיִּזְרְעוּ שָׂדוֹת וַיִּטְּעוּ כְרָמִים וַיַּעֲשׂוּ פְּרִי תְבוּאָה 
\Verse{38}וַיְבָרֲכֵם וַיִּרְבּוּ מְאֹד וּבְהֶמְתָּם לֹא יַמְעִיט 
\Verse{39}וַיִּמְעֲטוּ וַיָּשֹׁחוּ מֵעֹצֶר רָעָה וְיָגוֹן 
\Verse{40}שֹׁפֵךְ בּוּז עַל נְדִיבִים וַיַּתְעֵם בְּתֹהוּ לֹא דָרֶךְ 
\Verse{41}וַיְשַׂגֵּב אֶבְיוֹן מֵעוֹנִי וַיָּשֶׂם כַּצֹּאן מִשְׁפָּחוֹת 
\Verse{42}יִרְאוּ יְשָׁרִים וְיִשְׂמָחוּ וְכָל עַוְלָה קָפְצָה פִּיהָ 
\Verse{43}מִי חָכָם וְיִשְׁמָר אֵלֶּה וְיִתְבּוֹנְנוּ חַסְדֵי יַהְוֶה \OpenSection 
\Chapter{108}
\Verse{1}שִׁיר מִזְמוֹר לְדָוִד 
\Verse{2}נָכוֹן לִבִּי אֱלֹהִים אָשִׁירָה וַאֲזַמְּרָה אַף כְּבוֹדִי 
\Verse{3}עוּרָה הַנֵּבֶל וְכִנּוֹר אָעִירָה שָּׁחַר 
\Verse{4}אוֹדְךָ בָעַמִּים יַהְוֶה וַאֲזַמֶּרְךָ בַּלְּאֻמִּים 
\Verse{5}כִּי גָדוֹל מֵעַל שָׁמַיִם חַסְדֶּךָ וְעַד שְׁחָקִים אֲמִתֶּךָ 
\Verse{6}רוּמָה עַל שָׁמַיִם אֱלֹהִים וְעַל כָּל הָאָרֶץ כְּבוֹדֶךָ 
\Verse{7}לְמַעַן יֵחָלְצוּן יְדִידֶיךָ הוֹשִׁיעָה יְמִינְךָ וַעֲנֵנִי 
\Verse{8}אֱלֹהִים דִּבֶּר בְּקָדְשׁוֹ אֶעְלֹזָה אֲחַלְּקָה שְׁכֶם וְעֵמֶק סֻכּוֹת אֲמַדֵּד 
\Verse{9}לִי גִלְעָד לִי מְנַשֶּׁה וְאֶפְרַיִם מָעוֹז רֹאשִׁי יְהוּדָה מְחֹקְקִי 
\Verse{10}מוֹאָב סִיר רַחְצִי עַל אֱדוֹם אַשְׁלִיךְ נַעֲלִי עֲלֵי פְלֶשֶׁת אֶתְרוֹעָע 
\Verse{11}מִי יֹבִלֵנִי עִיר \App{substitution}{מָצֹר}{\Reading{מָצֹר}{SR}\PrimaryReadingSep\Reading{מִבְצָר}{L}} מִי נָחַנִי עַד אֱדוֹם 
\Verse{12}הֲלֹא אֱלֹהִים זְנַחְתָּנוּ וְלֹא תֵצֵא אֱלֹהִים בְּצִבְאֹתֵינוּ 
\Verse{13}הָבָה לָּנוּ עֶזְרָת מִצָּר וְשָׁוְא תְּשׁוּעַת אָדָם 
\Verse{14}בֵּאלֹהִים נַעֲשֶׂה חָיִל וְהוּא יָבוּס צָרֵינוּ \OpenSection 
\Chapter{109}
\Verse{1}לַמְנַצֵּחַ לְדָוִד מִזְמוֹר אֱלֹהֵי תְהִלָּתִי אַל תֶּחֱרַשׁ 
\Verse{2}כִּי פִי \App{vocalic substantive}{רֶשַׁע}{\Reading{רֶשַׁע}{SR}\PrimaryReadingSep\Reading{רָשָׁע}{L}} וּפִי מִרְמָה עָלַי פָּתָחוּ דִּבְּרוּ אִתִּי לְשׁוֹן שָׁקֶר 
\Verse{3}וְדִבְרֵי שִׂנְאָה סְבָבוּנִי וַיִּלָּחֲמוּנִי חִנָּם 
\Verse{4}תַּחַת אַהֲבָתִי יִשְׂטְנוּנִי וַאֲנִי תְפִלָּה 
\Verse{5}וַיָּשִׂימוּ עָלַי רָעָה תַּחַת טוֹבָה וְשִׂנְאָה תַּחַת אַהֲבָתִי 
\Verse{6}הַפְקֵד עָלָיו רָשָׁע וְשָׂטָן יַעֲמֹד עַל יְמִינוֹ 
\Verse{7}בְּהִשָּׁפְטוֹ יֵצֵא רָשָׁע וּתְפִלָּתוֹ תִּהְיֶה לַחֲטָאָה 
\Verse{8}יִהְיוּ יָמָיו מְעַטִּים פְּקֻדָּתוֹ יִקַּח אַחֵר 
\Verse{9}יִהְיוּ בָנָיו יְתוֹמִים וְאִשְׁתּוֹ אַלְמָנָה 
\Verse{10}וְנוֹעַ יָנוּעוּ בָנָיו וְשִׁאֵלוּ וְדָרְשׁוּ מֵחָרְבוֹתֵיהֶם 
\Verse{11}יְנַקֵּשׁ נוֹשֶׁה לְכָל אֲשֶׁר לוֹ וְיָבֹזּוּ זָרִים יְגִיעוֹ 
\Verse{12}אַל יְהִי לוֹ מֹשֵׁךְ חָסֶד וְאַל יְהִי חוֹנֵן לִיתוֹמָיו 
\Verse{13}יְהִי אַחֲרִיתוֹ לְהַכְרִית בְּדוֹר אַחֵר יִמַּח שְׁמָם 
\Verse{14}יִזָּכֵר עֲוֺן אֲבֹתָיו אֶל יַהְוֶה וְחַטַּאת אִמּוֹ אַל תִּמָּח 
\Verse{15}יִהְיוּ נֶגֶד יַהְוֶה תָּמִיד וְיַכְרֵת מֵאֶרֶץ זִכְרָם 
\Verse{16}יַעַן אֲשֶׁר לֹא זָכַר עֲשׂוֹת חָסֶד וַיִּרְדֹּף אִישׁ עָנִי וְאֶבְיוֹן וְנִכְאֵה לֵבָב \App{vocalic substantive}{לַמּוֹתֵת}{\Reading{לַמּוֹתֵת}{SR}\PrimaryReadingSep\Reading{לְמוֹתֵת}{L}} 
\Verse{17}וַיֶּאֱהַב קְלָלָה וַתְּבוֹאֵהוּ וְלֹא חָפֵץ בִּבְרָכָה וַתִּרְחַק מִמֶּנּוּ 
\Verse{18}וַיִּלְבַּשׁ קְלָלָה כְּמַדּוֹ וַתָּבֹא כַמַּיִם בְּקִרְבּוֹ וְכַשֶּׁמֶן בְּעַצְמוֹתָיו 
\Verse{19}תְּהִי לוֹ כְּבֶגֶד יַעְטֶה וּלְמֵזַח תָּמִיד יַחְגְּרֶהָ 
\Verse{20}זֹאת פְּעֻלַּת שֹׂטְנַי מֵאֵת יַהְוֶה וְהַדֹּבְרִים רָע עַל נַפְשִׁי 
\Verse{21}וְאַתָּה יַהְוֶה אֲדֹנַי עֲשֵׂה אִתִּי לְמַעַן שְׁמֶךָ כִּי טוֹב חַסְדְּךָ הַצִּילֵנִי 
\Verse{22}כִּי עָנִי וְאֶבְיוֹן אָנֹכִי וְלִבִּי \App{vocalic substantive}{חֹלַל}{\Reading{חֹלַל}{SR}\PrimaryReadingSep\Reading{חָלַל}{L}} בְּקִרְבִּי 
\Verse{23}כְּצֵל כִּנְטוֹתוֹ נֶהֱלָכְתִּי נִנְעַרְתִּי כָּאַרְבֶּה 
\Verse{24}בִּרְכַּי כָּשְׁלוּ מִצּוֹם וּבְשָׂרִי כָּחַשׁ מִשָּׁמֶן 
\Verse{25}וַאֲנִי הָיִיתִי חֶרְפָּה לָהֶם יִרְאוּנִי יְנִיעוּן רֹאשָׁם 
\Verse{26}עָזְרֵנִי יַהְוֶה אֱלֹהָי הוֹשִׁיעֵנִי כְחַסְדֶּךָ 
\Verse{27}וְיֵדְעוּ כִּי יָדְךָ זֹּאת אַתָּה יַהְוֶה עֲשִׂיתָהּ 
\Verse{28}יְקַלְלוּ הֵמָּה וְאַתָּה תְבָרֵךְ \App{substitution}{קָמַי יֵבֹשׁוּ}{\Reading{קָמַי יֵבֹשׁוּ}{SR}\PrimaryReadingSep\Reading{קָמוּ וַיֵּבֹשׁוּ}{L}} וְעַבְדְּךָ יִשְׂמָח 
\Verse{29}יִלְבְּשׁוּ שׂוֹטְנַי כְּלִמָּה וְיַעֲטוּ כַמְעִיל בָּשְׁתָּם 
\Verse{30}אוֹדֶה יַהְוֶה מְאֹד בְּפִי וּבְתוֹךְ רַבִּים אֲהַלְלֶנּוּ 
\Verse{31}כִּי יַעֲמֹד לִימִין אֶבְיוֹן לְהוֹשִׁיעַ מִשֹּׁפְטֵי נַפְשׁוֹ \OpenSection 
\Chapter{110}
\Verse{1}לְדָוִד מִזְמוֹר נְאֻם יַהְוֶה לַאדֹנִי שֵׁב לִימִינִי עַד אָשִׁית אֹיְבֶיךָ הֲדֹם לְרַגְלֶיךָ 
\Verse{2}מַטֵּה עֻזְּךָ יִשְׁלַח יַהְוֶה מִצִּיּוֹן רְדֵה בְּקֶרֶב אֹיְבֶיךָ 
\Verse{3}עַמְּךָ נְדָבֹת בְּיוֹם חֵילֶךָ בְּהַדְרֵי קֹדֶשׁ מֵרֶחֶם מִשְׁחָר לְךָ טַל יַלְדֻתֶיךָ 
\Verse{4}נִשְׁבַּע יַהְוֶה וְלֹא יִנָּחֵם אַתָּה כֹהֵן לְעוֹלָם עַל דִּבְרָתִי מַלְכִּי צֶדֶק 
\Verse{5}אֲדֹנַי עַל יְמִינְךָ מָחַץ בְּיוֹם אַפּוֹ מְלָכִים 
\Verse{6}יָדִין בַּגּוֹיִם מָלֵא גְוִיּוֹת מָחַץ רֹאשׁ עַל אֶרֶץ רַבָּה 
\Verse{7}מִנַּחַל בַּדֶּרֶךְ יִשְׁתֶּה עַל כֵּן יָרִים רֹאשׁ \OpenSection 
\Chapter{111}
\Verse{1}הַלְלוּ יָהּ אוֹדֶה יַהְוֶה בְּכָל לֵבָב בְּסוֹד יְשָׁרִים וְעֵדָה 
\Verse{2}גְּדֹלִים מַעֲשֵׂי יַהְוֶה דְּרוּשִׁים לְכָל חֶפְצֵיהֶם 
\Verse{3}הוֹד וְהָדָר פָּעֳלוֹ וְצִדְקָתוֹ עֹמֶדֶת לָעַד 
\Verse{4}זֵכֶר עָשָׂה לְנִפְלְאוֹתָיו חַנּוּן וְרַחוּם יַהְוֶה 
\Verse{5}טֶרֶף נָתַן לִירֵאָיו יִזְכֹּר לְעוֹלָם בְּרִיתוֹ 
\Verse{6}כֹּחַ מַעֲשָׂיו הִגִּיד לְעַמּוֹ לָתֵת לָהֶם נַחֲלַת גּוֹיִם 
\Verse{7}מַעֲשֵׂי יָדָיו אֱמֶת וּמִשְׁפָּט נֶאֱמָנִים כָּל פִּקּוּדָיו 
\Verse{8}סְמוּכִים לָעַד לְעוֹלָם עֲשׂוּיִם בֶּאֱמֶת \App{vocalic substantive}{וְיֹשֶׁר}{\Reading{וְיֹשֶׁר}{SR}\PrimaryReadingSep\Reading{וְיָשָׁר}{L}} 
\Verse{9}פְּדוּת שָׁלַח לְעַמּוֹ צִוָּה לְעוֹלָם בְּרִיתוֹ קָדוֹשׁ וְנוֹרָא שְׁמוֹ 
\Verse{10}רֵאשִׁית חָכְמָה יִרְאַת יַהְוֶה שֵׂכֶל טוֹב לְכָל עֹשֵׂיהֶם תְּהִלָּתוֹ עֹמֶדֶת לָעַד \OpenSection 
\Chapter{112}
\Verse{1}הַלְלוּ יָהּ אַשְׁרֵי אִישׁ יָרֵא אֶת יַהְוֶה בְּמִצְוֺתָיו חָפֵץ מְאֹד 
\Verse{2}גִּבּוֹר בָּאָרֶץ יִהְיֶה זַרְעוֹ דּוֹר יְשָׁרִים יְבֹרָךְ 
\Verse{3}הוֹן וָעֹשֶׁר בְּבֵיתוֹ וְצִדְקָתוֹ עֹמֶדֶת לָעַד 
\Verse{4}זָרַח בַּחֹשֶׁךְ אוֹר לַיְשָׁרִים חַנּוּן וְרַחוּם וְצַדִּיק 
\Verse{5}טוֹב אִישׁ חוֹנֵן וּמַלְוֶה יְכַלְכֵּל דְּבָרָיו בְּמִשְׁפָּט 
\Verse{6}כִּי לְעוֹלָם לֹא יִמּוֹט לְזֵכֶר עוֹלָם יִהְיֶה צַדִּיק 
\Verse{7}מִשְּׁמוּעָה רָעָה לֹא יִירָא נָכוֹן לִבּוֹ בָּטֻחַ בְּיַהְוֶה 
\Verse{8}סָמוּךְ לִבּוֹ לֹא יִירָא עַד אֲשֶׁר יִרְאֶה בְצָרָיו 
\Verse{9}פִּזַּר נָתַן לָאֶבְיוֹנִים צִדְקָתוֹ עֹמֶדֶת לָעַד קַרְנוֹ תָּרוּם בְּכָבוֹד 
\Verse{10}רָשָׁע יִרְאֶה וְכָעָס שִׁנָּיו יַחֲרֹק וְנָמָס תַּאֲוַת רְשָׁעִים תֹּאבֵד \OpenSection 
\Chapter{113}
\Verse{1}הַלְלוּ יָהּ הַלְלוּ עַבְדֵי יַהְוֶה הַלְלוּ אֶת שֵׁם יַהְוֶה 
\Verse{2}יְהִי שֵׁם יַהְוֶה מְבֹרָךְ מֵעַתָּה וְעַד עוֹלָם 
\Verse{3}מִמִּזְרַח שֶׁמֶשׁ עַד מְבוֹאוֹ מְהֻלָּל שֵׁם יַהְוֶה 
\Verse{4}רָם עַל כָּל גּוֹיִם יַהְוֶה עַל הַשָּׁמַיִם כְּבוֹדוֹ 
\Verse{5}מִי כַּיהוָה אֱלֹהֵינוּ הַמַּגְבִּיהִי לָשָׁבֶת 
\Verse{6}הַמַּשְׁפִּילִי לִרְאוֹת בַּשָּׁמַיִם וּבָאָרֶץ 
\Verse{7}מְקִימִי מֵעָפָר דָּל מֵאַשְׁפֹּת יָרִים אֶבְיוֹן 
\Verse{8}\App{substitution}{לְהוֹשִׁיבוֹ}{\Reading{לְהוֹשִׁיבוֹ}{SR}\PrimaryReadingSep\Reading{לְהוֹשִׁיבִי}{L}} עִם נְדִיבִים עִם נְדִיבֵי עַמּוֹ 
\Verse{9}מוֹשִׁיבִי עֲקֶרֶת הַבַּיִת אֵם הַבָּנִים שְׂמֵחָה \App{addition}{}{\Reading{}{SR}\PrimaryReadingSep\Reading{הַלְלוּ יָהּ}{L}} \OpenSection 
\Chapter{114}
\Verse{1}\App{omission}{הַלְלוּ יָהּ}{\Reading{הַלְלוּ יָהּ}{SR}\PrimaryReadingSep\Reading{}{L}} בְּצֵאת יִשְׂרָאֵל מִמִּצְרָיִם בֵּית יַעֲקֹב מֵעַם לֹעֵז 
\Verse{2}הָיְתָה יְהוּדָה לְקָדְשׁוֹ יִשְׂרָאֵל מַמְשְׁלוֹתָיו 
\Verse{3}הַיָּם רָאָה וַיָּנֹס הַיַּרְדֵּן יִסֹּב לְאָחוֹר 
\Verse{4}הֶהָרִים רָקְדוּ כְאֵילִים גְּבָעוֹת כִּבְנֵי צֹאן 
\Verse{5}מַה לְּךָ הַיָּם כִּי תָנוּס הַיַּרְדֵּן תִּסֹּב לְאָחוֹר 
\Verse{6}הֶהָרִים תִּרְקְדוּ כְאֵילִים גְּבָעוֹת כִּבְנֵי צֹאן 
\Verse{7}מִלִּפְנֵי אָדוֹן חוּלִי אָרֶץ מִלִּפְנֵי אֱלוֹהַּ יַעֲקֹב 
\Verse{8}הַהֹפְכִי הַצּוּר אֲגַם מָיִם חַלָּמִישׁ לְמַעְיְנוֹ מָיִם \OpenSection 
\column %MANUAL
\Chapter{115}
\Verse{1}לֹא לָנוּ יַהְוֶה לֹא לָנוּ כִּי לְשִׁמְךָ תֵּן כָּבוֹד עַל חַסְדְּךָ עַל אֲמִתֶּךָ 
\Verse{2}לָמָּה יֹאמְרוּ הַגּוֹיִם אַיֵּה נָא אֱלֹהֵיהֶם 
\Verse{3}וֵאלֹהֵינוּ בַשָּׁמָיִם כֹּל אֲשֶׁר חָפֵץ עָשָׂה 
\Verse{4}עֲצַבֵּיהֶם כֶּסֶף וְזָהָב מַעֲשֵׂה יְדֵי אָדָם 
\Verse{5}פֶּה לָהֶם וְלֹא יְדַבֵּרוּ עֵינַיִם לָהֶם וְלֹא יִרְאוּ 
\Verse{6}אָזְנַיִם לָהֶם וְלֹא יִשְׁמָעוּ אַף לָהֶם וְלֹא יְרִיחוּן 
\Verse{7}יְדֵיהֶם וְלֹא יְמִישׁוּן רַגְלֵיהֶם וְלֹא יְהַלֵּכוּ לֹא יֶהְגּוּ בִּגְרוֹנָם 
\Verse{8}כְּמוֹהֶם יִהְיוּ עֹשֵׂיהֶם כֹּל אֲשֶׁר בֹּטֵחַ בָּהֶם 
\Verse{9}יִשְׂרָאֵל בְּטַח בְּיַהְוֶה עֶזְרָם וּמָגִנָּם הוּא 
\Verse{10}בֵּית אַהֲרֹן בִּטְחוּ בְיַהְוֶה עֶזְרָם וּמָגִנָּם הוּא 
\Verse{11}יִרְאֵי יַהְוֶה בִּטְחוּ בְיַהְוֶה עֶזְרָם וּמָגִנָּם הוּא 
\Verse{12}יַהְוֶה זְכָרָנוּ יְבָרֵךְ יְבָרֵךְ אֶת בֵּית יִשְׂרָאֵל יְבָרֵךְ אֶת בֵּית אַהֲרֹן 
\Verse{13}יְבָרֵךְ יִרְאֵי יַהְוֶה הַקְּטַנִּים עִם הַגְּדֹלִים 
\Verse{14}יֹסֵף יַהְוֶה עֲלֵיכֶם עֲלֵיכֶם וְעַל בְּנֵיכֶם 
\Verse{15}בְּרוּכִים אַתֶּם לְיַהְוֶה עֹשֵׂה שָׁמַיִם וָאָרֶץ 
\Verse{16}הַשָּׁמַיִם שָׁמַיִם לְיַהְוֶה וְהָאָרֶץ נָתַן לִבְנֵי אָדָם 
\Verse{17}לֹא הַמֵּתִים יְהַלְלוּ יָהּ וְלֹא כָּל יֹרְדֵי דוּמָה 
\Verse{18}וַאֲנַחְנוּ נְבָרֵךְ יָהּ מֵעַתָּה וְעַד עוֹלָם הַלְלוּ יָהּ \OpenSection 
\Chapter{116}
\Verse{1}אָהַבְתִּי כִּי יִשְׁמַע יַהְוֶה אֶת קוֹלִי תַּחֲנוּנָי 
\Verse{2}כִּי הִטָּה אָזְנוֹ לִי וּבְיָמַי אֶקְרָא 
\Verse{3}אֲפָפוּנִי חֶבְלֵי מָוֶת וּמְצָרֵי שְׁאוֹל מְצָאוּנִי צָרָה וְיָגוֹן אֶמְצָא 
\Verse{4}וּבְשֵׁם יַהְוֶה אֶקְרָא אָנָּה יַהְוֶה מַלְּטָה נַפְשִׁי 
\Verse{5}חַנּוּן יַהְוֶה וְצַדִּיק וֵאלֹהֵינוּ מְרַחֵם 
\Verse{6}שֹׁמֵר פְּתָאיִם יַהְוֶה דַּלֹּתִי וְלִי יְהוֹשִׁיעַ 
\Verse{7}שׁוּבִי נַפְשִׁי לִמְנוּחָיְכִי כִּי יַהְוֶה גָּמַל עָלָיְכִי 
\Verse{8}כִּי חִלַּצְתָּ נַפְשִׁי מִמָּוֶת אֶת עֵינִי מִן דִּמְעָה אֶת רַגְלִי מִדֶּחִי 
\Verse{9}אֶתְהַלֵּךְ לִפְנֵי יַהְוֶה בְּאַרְצוֹת הַחַיִּים 
\Verse{10}הֶאֱמַנְתִּי כִּי אֲדַבֵּר אֲנִי עָנִיתִי מְאֹד 
\Verse{11}אֲנִי אָמַרְתִּי בְחָפְזִי כָּל הָאָדָם כֹּזֵב 
\Verse{12}מָה אָשִׁיב לְיַהְוֶה כָּל תַּגְמוּלוֹהִי עָלָי 
\Verse{13}כּוֹס יְשׁוּעוֹת אֶשָּׂא וּבְשֵׁם יַהְוֶה אֶקְרָא 
\Verse{14}נְדָרַי לְיַהְוֶה אֲשַׁלֵּם נֶגְדָה נָּא לְכָל עַמּוֹ 
\Verse{15}יָקָר בְּעֵינֵי יַהְוֶה הַמָּוְתָה לַחֲסִידָיו 
\Verse{16}אָנָּה יַהְוֶה כִּי אֲנִי עַבְדֶּךָ אֲנִי עַבְדְּךָ בֶּן אֲמָתֶךָ פִּתַּחְתָּ לְמוֹסֵרָי 
\Verse{17}לְךָ אֶזְבַּח זֶבַח תּוֹדָה וּבְשֵׁם יַהְוֶה אֶקְרָא 
\Verse{18}נְדָרַי לְיַהְוֶה אֲשַׁלֵּם נֶגְדָה נָּא לְכָל עַמּוֹ 
\Verse{19}בְּחַצְרוֹת בֵּית יַהְוֶה בְּתוֹכֵכִי יְרוּשָׁלֵם הַלְלוּ יָהּ \OpenSection 
\Chapter{117}
\Verse{1}הַלְלוּ אֶת יַהְוֶה כָּל גּוֹיִם שַׁבְּחוּהוּ כָּל הָאֻמִּים 
\Verse{2}כִּי גָבַר עָלֵינוּ חַסְדּוֹ וֶאֱמֶת יַהְוֶה לְעוֹלָם הַלְלוּ יָהּ \OpenSection 
\Chapter{118}
\Verse{1}הוֹדוּ לְיַהְוֶה כִּי טוֹב כִּי לְעוֹלָם חַסְדּוֹ 
\Verse{2}יֹאמַר נָא יִשְׂרָאֵל כִּי לְעוֹלָם חַסְדּוֹ 
\Verse{3}יֹאמְרוּ נָא בֵית אַהֲרֹן כִּי לְעוֹלָם חַסְדּוֹ 
\Verse{4}יֹאמְרוּ נָא יִרְאֵי יַהְוֶה כִּי לְעוֹלָם חַסְדּוֹ 
\Verse{5}מִן הַמֵּצַר קָרָאתִי יָּהּ עָנָנִי בַמֶּרְחָב יָהּ 
\Verse{6}יַהְוֶה לִי לֹא אִירָא מַה יַּעֲשֶׂה לִי אָדָם 
\Verse{7}יַהְוֶה לִי בְּעֹזְרָי וַאֲנִי אֶרְאֶה בְשֹׂנְאָי 
\Verse{8}טוֹב לַחֲסוֹת בְּיַהְוֶה מִבְּטֹחַ בָּאָדָם 
\Verse{9}טוֹב לַחֲסוֹת בְּיַהְוֶה מִבְּטֹחַ בִּנְדִיבִים 
\Verse{10}כָּל גּוֹיִם סְבָבוּנִי בְּשֵׁם יַהְוֶה כִּי אֲמִילַם 
\Verse{11}סַבּוּנִי גַם סְבָבוּנִי בְּשֵׁם יַהְוֶה כִּי אֲמִילַם 
\Verse{12}סַבּוּנִי כִדְבוֹרִים דֹּעֲכוּ כְּאֵשׁ קוֹצִים בְּשֵׁם יַהְוֶה כִּי אֲמִילַם 
\Verse{13}דַּחֹה \App{substitution}{נִדְחֵיתִי}{\Reading{נִדְחֵיתִי}{SR}\PrimaryReadingSep\Reading{דְחִיתַנִי}{L}} לִנְפֹּל וְיַהְוֶה עֲזָרָנִי 
\Verse{14}עָזִּי וְזִמְרָת יָהּ וַיְהִי לִי לִישׁוּעָה 
\Verse{15}קוֹל רִנָּה וִישׁוּעָה בְּאָהֳלֵי צַדִּיקִים יְמִין יַהְוֶה עֹשָׂה חָיִל 
\Verse{16}יְמִין יַהְוֶה רוֹמֵמָה יְמִין יַהְוֶה עֹשָׂה חָיִל 
\Verse{17}לֹא אָמוּת כִּי אֶחְיֶה וַאֲסַפֵּר מַעֲשֵׂי יָהּ 
\Verse{18}יַסֹּר יִסְּרַנִּי יָּהּ וְלַמָּוֶת לֹא נְתָנָנִי 
\Verse{19}פִּתְחוּ לִי שַׁעֲרֵי צֶדֶק אָבֹא בָם אוֹדֶה יָהּ 
\Verse{20}זֶה הַשַּׁעַר לְיַהְוֶה צַדִּיקִים יָבֹאוּ בוֹ 
\Verse{21}אוֹדְךָ כִּי עֲנִיתָנִי וַתְּהִי לִי לִישׁוּעָה 
\Verse{22}אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה 
\Verse{23}מֵאֵת יַהְוֶה הָיְתָה זֹּאת הִיא נִפְלָאת בְּעֵינֵינוּ 
\Verse{24}זֶה הַיּוֹם עָשָׂה יַהְוֶה נָגִילָה וְנִשְׂמְחָה בוֹ 
\Verse{25}אָנָּא יַהְוֶה הוֹשִׁיעָה נָּא אָנָּא יַהְוֶה הַצְלִיחָה נָּא 
\Verse{26}בָּרוּךְ הַבָּא בְּשֵׁם יַהְוֶה בֵּרַכְנוּכֶם מִבֵּית יַהְוֶה 
\Verse{27}אֵל יַהְוֶה וַיָּאֶר לָנוּ אִסְרוּ חַג בַּעֲבֹתִים עַד קַרְנוֹת הַמִּזְבֵּחַ 
\Verse{28}אֵלִי אַתָּה וְאוֹדֶךָּ אֱלֹהַי אֲרוֹמְמֶךָּ 
\Verse{29}הוֹדוּ לְיַהְוֶה כִּי טוֹב כִּי לְעוֹלָם חַסְדּוֹ \OpenSection 
\Chapter{119}
\Verse{1}אַשְׁרֵי תְמִימֵי דָרֶךְ הַהֹלְכִים בְּתוֹרַת יַהְוֶה 
\Verse{2}אַשְׁרֵי נֹצְרֵי עֵדֹתָיו בְּכָל לֵב יִדְרְשׁוּהוּ 
\Verse{3}אַף לֹא פָעֲלוּ עַוְלָה בִּדְרָכָיו הָלָכוּ 
\Verse{4}אַתָּה צִוִּיתָה פִקֻּדֶיךָ לִשְׁמֹר מְאֹד 
\Verse{5}אַחֲלַי יִכֹּנוּ דְרָכָי לִשְׁמֹר חֻקֶּיךָ 
\Verse{6}אָז לֹא אֵבוֹשׁ בְּהַבִּיטִי אֶל כָּל מִצְוֺתֶיךָ 
\Verse{7}אוֹדְךָ בְּיֹשֶׁר לֵבָב בְּלָמְדִי מִשְׁפְּטֵי צִדְקֶךָ 
\Verse{8}אֶת חֻקֶּיךָ אֶשְׁמֹר אַל תַּעַזְבֵנִי עַד מְאֹד 
\Verse{9}בַּמֶּה יְזַכֶּה נַּעַר אֶת אָרְחוֹ לִשְׁמֹר כִּדְבָרֶךָ 
\Verse{10}בְּכָל לִבִּי דְרַשְׁתִּיךָ אַל תַּשְׁגֵּנִי מִמִּצְוֺתֶיךָ 
\Verse{11}בְּלִבִּי צָפַנְתִּי אִמְרָתֶךָ לְמַעַן לֹא אֶחֱטָא לָךְ 
\Verse{12}בָּרוּךְ אַתָּה יַהְוֶה לַמְּדֵנִי חֻקֶּיךָ 
\Verse{13}בִּשְׂפָתַי סִפַּרְתִּי כֹּל מִשְׁפְּטֵי פִיךָ 
\Verse{14}בְּדֶרֶךְ עֵדְוֺתֶיךָ שַׂשְׂתִּי כְּעַל כָּל הוֹן 
\Verse{15}בְּפִקּוּדֶיךָ אָשִׂיחָה וְאַבִּיטָה אֹרְחֹתֶיךָ 
\Verse{16}בְּחֻקֹּתֶיךָ אֶשְׁתַּעֲשָׁע לֹא אֶשְׁכַּח דְּבָרֶךָ 
\Verse{17}גְּמֹל עַל עַבְדְּךָ אֶחְיֶה וְאֶשְׁמְרָה דְבָרֶךָ 
\Verse{18}גַּל עֵינַי וְאַבִּיטָה נִפְלָאוֹת מִתּוֹרָתֶךָ 
\Verse{19}גֵּר אָנֹכִי בָאָרֶץ אַל תַּסְתֵּר מִמֶּנִּי מִצְוֺתֶיךָ 
\Verse{20}גָּרְסָה נַפְשִׁי לְתַאֲבָה אֶל מִשְׁפָּטֶיךָ בְכָל עֵת 
\Verse{21}גָּעַרְתָּ זֵדִים אֲרוּרִים הַשֹּׁגִים מִמִּצְוֺתֶיךָ 
\Verse{22}גַּל מֵעָלַי חֶרְפָּה וָבוּז כִּי עֵדֹתֶיךָ נָצָרְתִּי 
\Verse{23}גַּם יָשְׁבוּ שָׂרִים בִּי נִדְבָּרוּ עַבְדְּךָ יָשִׂיחַ בְּחֻקֶּיךָ 
\Verse{24}גַּם עֵדֹתֶיךָ שַׁעֲשֻׁעָי אַנְשֵׁי עֲצָתִי 
\Verse{25}דָּבְקָה לֶעָפָר נַפְשִׁי חַיֵּנִי כִּדְבָרֶךָ 
\Verse{26}דְּרָכַי סִפַּרְתִּי וַתַּעֲנֵנִי לַמְּדֵנִי חֻקֶּיךָ 
\Verse{27}דֶּרֶךְ פִּקּוּדֶיךָ הֲבִינֵנִי וְאָשִׂיחָה בְּנִפְלְאוֹתֶיךָ 
\Verse{28}דָּלְפָה נַפְשִׁי מִתּוּגָה קַיְּמֵנִי כִּדְבָרֶךָ 
\Verse{29}דֶּרֶךְ שֶׁקֶר הָסֵר מִמֶּנִּי וְתוֹרָתְךָ חָנֵּנִי 
\Verse{30}דֶּרֶךְ אֱמוּנָה בָחָרְתִּי מִשְׁפָּטֶיךָ שִׁוִּיתִי 
\Verse{31}דָּבַקְתִּי בְעֵדְוֺתֶיךָ יַהְוֶה אַל תְּבִישֵׁנִי 
\Verse{32}דֶּרֶךְ מִצְוֺתֶיךָ אָרוּץ כִּי תַרְחִיב לִבִּי 
\Verse{33}הוֹרֵנִי יַהְוֶה דֶּרֶךְ חֻקֶּיךָ וְאֶצְּרֶנָּה עֵקֶב 
\Verse{34}הֲבִינֵנִי וְאֶצְּרָה תוֹרָתֶךָ וְאֶשְׁמְרֶנָּה בְכָל לֵב 
\Verse{35}הַדְרִיכֵנִי בִּנְתִיב מִצְוֺתֶיךָ כִּי בוֹ חָפָצְתִּי 
\Verse{36}הַט לִבִּי אֶל עֵדְוֺתֶיךָ וְאַל אֶל בָּצַע 
\Verse{37}הַעֲבֵר עֵינַי מֵרְאוֹת שָׁוְא בִּדְרָכֶךָ חַיֵּנִי 
\Verse{38}הָקֵם לְעַבְדְּךָ אִמְרָתֶךָ אֲשֶׁר לְיִרְאָתֶךָ 
\Verse{39}הַעֲבֵר חֶרְפָּתִי אֲשֶׁר יָגֹרְתִּי כִּי מִשְׁפָּטֶיךָ טוֹבִים 
\Verse{40}הִנֵּה תָּאַבְתִּי לְפִקֻּדֶיךָ בְּצִדְקָתְךָ חַיֵּנִי 
\Verse{41}\App{vocalic substantive}{וִיבֹאֵנִי חַסְדֶּךָ}{\Reading{וִיבֹאֵנִי חַסְדֶּךָ}{SR}\PrimaryReadingSep\Reading{וִיבֹאֻנִי חֲסָדֶךָ}{L}} יַהְוֶה תְּשׁוּעָתְךָ כְּאִמְרָתֶךָ 
\Verse{42}וְאֶעֱנֶה חֹרְפִי דָבָר כִּי בָטַחְתִּי בִּדְבָרֶךָ 
\Verse{43}וְאַל תַּצֵּל מִפִּי דְבַר אֱמֶת עַד מְאֹד כִּי לְמִשְׁפָּטֶךָ יִחָלְתִּי 
\Verse{44}וְאֶשְׁמְרָה תוֹרָתְךָ תָמִיד לְעוֹלָם וָעֶד 
\Verse{45}וְאֶתְהַלְּכָה בָרְחָבָה כִּי פִקֻּדֶיךָ דָרָשְׁתִּי 
\Verse{46}וַאֲדַבְּרָה בְעֵדֹתֶיךָ נֶגֶד מְלָכִים וְלֹא אֵבוֹשׁ 
\Verse{47}וְאֶשְׁתַּעֲשַׁע בְּמִצְוֺתֶיךָ אֲשֶׁר אָהָבְתִּי 
\Verse{48}וְאֶשָּׂא כַפַּי אֶל מִצְוֺתֶיךָ אֲשֶׁר אָהָבְתִּי וְאָשִׂיחָה בְחֻקֶּיךָ 
\Verse{49}זְכֹר \App{substitution}{דְּבַרְךָ}{\Reading{דְּבַרְךָ}{SR}\PrimaryReadingSep\Reading{דָּבָר}{L}} לְעַבְדֶּךָ עַל אֲשֶׁר יִחַלְתָּנִי 
\Verse{50}זֹאת נֶחָמָתִי בְעָנְיִי כִּי אִמְרָתְךָ חִיָּתְנִי 
\Verse{51}זֵדִים הֱלִיצֻנִי עַד מְאֹד מִתּוֹרָתְךָ לֹא נָטִיתִי 
\Verse{52}זָכַרְתִּי מִשְׁפָּטֶיךָ מֵעוֹלָם יַהְוֶה וָאֶתְנֶחָם 
\Verse{53}זַלְעָפָה אֲחָזַתְנִי מֵרְשָׁעִים עֹזְבֵי תּוֹרָתֶךָ 
\Verse{54}זְמִרוֹת הָיוּ לִי חֻקֶּיךָ בְּבֵית מְגוּרָי 
\Verse{55}זָכַרְתִּי בַלַּיְלָה שִׁמְךָ יַהְוֶה וָאֶשְׁמְרָה תּוֹרָתֶךָ 
\Verse{56}זֹאת הָיְתָה לִּי כִּי פִקֻּדֶיךָ נָצָרְתִּי 
\Verse{57}חֶלְקִי יַהְוֶה אָמַרְתִּי לִשְׁמֹר דְּבָרֶיךָ 
\Verse{58}חִלִּיתִי פָנֶיךָ בְכָל לֵב חָנֵּנִי כְּאִמְרָתֶךָ 
\Verse{59}חִשַּׁבְתִּי דְרָכָי וָאָשִׁיבָה רַגְלַי אֶל עֵדֹתֶיךָ 
\Verse{60}חַשְׁתִּי וְלֹא הִתְמַהְמָהְתִּי לִשְׁמֹר מִצְוֺתֶיךָ 
\Verse{61}חֶבְלֵי רְשָׁעִים עִוְּדֻנִי תּוֹרָתְךָ לֹא שָׁכָחְתִּי 
\Verse{62}חֲצוֹת לַיְלָה אָקוּם לְהוֹדוֹת לָךְ עַל מִשְׁפְּטֵי צִדְקֶךָ 
\Verse{63}חָבֵר אָנִי לְכָל אֲשֶׁר יְרֵאוּךָ וּלְשֹׁמְרֵי פִּקּוּדֶיךָ 
\Verse{64}חַסְדְּךָ יַהְוֶה מָלְאָה הָאָרֶץ חֻקֶּיךָ לַמְּדֵנִי 
\Verse{65}טוֹב עָשִׂיתָ עִם עַבְדְּךָ יַהְוֶה כִּדְבָרֶךָ 
\Verse{66}טוּב טַעַם וָדַעַת לַמְּדֵנִי כִּי בְמִצְוֺתֶיךָ הֶאֱמָנְתִּי 
\Verse{67}טֶרֶם אֶעֱנֶה אֲנִי שֹׁגֵג וְעַתָּה אִמְרָתְךָ שָׁמָרְתִּי 
\Verse{68}טוֹב אַתָּה וּמֵטִיב לַמְּדֵנִי חֻקֶּיךָ 
\Verse{69}טָפְלוּ עָלַי שֶׁקֶר זֵדִים אֲנִי בְּכָל לֵב אֶצֹּר פִּקּוּדֶיךָ 
\Verse{70}טָפַשׁ כַּחֵלֶב לִבָּם אֲנִי תּוֹרָתְךָ שִׁעֲשָׁעְתִּי 
\Verse{71}טוֹב לִי כִי עֻנֵּיתִי לְמַעַן אֶלְמַד חֻקֶּיךָ 
\Verse{72}טוֹב לִי תוֹרַת פִּיךָ מֵאַלְפֵי זָהָב וָכָסֶף 
\Verse{73}יָדֶיךָ עָשׂוּנִי וַיְכוֹנְנוּנִי הֲבִינֵנִי וְאֶלְמְדָה מִצְוֺתֶיךָ 
\Verse{74}יְרֵאֶיךָ יִרְאוּנִי וְיִשְׂמָחוּ כִּי לִדְבָרְךָ יִחָלְתִּי 
\Verse{75}יָדַעְתִּי יַהְוֶה כִּי צֶדֶק מִשְׁפָּטֶיךָ וֶאֱמוּנָה עִנִּיתָנִי 
\Verse{76}יְהִי נָא חַסְדְּךָ לְנַחֲמֵנִי כְּאִמְרָתְךָ לְעַבְדֶּךָ 
\Verse{77}יְבֹאוּנִי רַחֲמֶיךָ וְאֶחְיֶה כִּי תוֹרָתְךָ שַׁעֲשֻׁעָי 
\Verse{78}יֵבֹשׁוּ זֵדִים כִּי שֶׁקֶר עִוְּתוּנִי אֲנִי אָשִׂיחַ בְּפִקּוּדֶיךָ 
\Verse{79}יָשׁוּבוּ לִי יְרֵאֶיךָ \App{substitution}{וְיֹדְעֵי}{\Reading{וְיֹדְעֵי}{SR}\PrimaryReadingSep\Reading{וידעו}{L}} עֵדֹתֶיךָ 
\Verse{80}יְהִי לִבִּי תָמִים בְּחֻקֶּיךָ לְמַעַן לֹא אֵבוֹשׁ 
\Verse{81}כָּלְתָה לִתְשׁוּעָתְךָ נַפְשִׁי לִדְבָרְךָ יִחָלְתִּי 
\Verse{82}כָּלוּ עֵינַי לְאִמְרָתֶךָ \App{addition}{}{\Reading{}{SR}\PrimaryReadingSep\Reading{לֵאמֹר}{L}} מָתַי תְּנַחֲמֵנִי 
\Verse{83}כִּי הָיִיתִי כְּנֹאד בְּקִיטוֹר חֻקֶּיךָ לֹא שָׁכָחְתִּי 
\Verse{84}כַּמָּה יְמֵי עַבְדֶּךָ מָתַי תַּעֲשֶׂה בְרֹדְפַי מִשְׁפָּט 
\Verse{85}כָּרוּ לִי זֵדִים שִׁיחוֹת אֲשֶׁר לֹא כְתוֹרָתֶךָ 
\Verse{86}כָּל מִצְוֺתֶיךָ אֱמוּנָה שֶׁקֶר רְדָפוּנִי עָזְרֵנִי 
\Verse{87}כִּמְעַט כִּלּוּנִי בָאָרֶץ וַאֲנִי לֹא עָזַבְתִּי פִקֻּדֶיךָ 
\Verse{88}כְּחַסְדְּךָ חַיֵּנִי וְאֶשְׁמְרָה \App{vocalic substantive}{עֵדוֹת}{\Reading{עֵדוֹת}{SR}\PrimaryReadingSep\Reading{עֵדוּת}{L}} פִּיךָ 
\Verse{89}לְעוֹלָם יַהְוֶה דְּבָרְךָ נִצָּב בַּשָּׁמָיִם 
\Verse{90}לְדֹר וָדֹר אֱמוּנָתֶךָ כּוֹנַנְתָּ אֶרֶץ וַתַּעֲמֹד 
\Verse{91}לְמִשְׁפָּטֶיךָ עָמְדוּ הַיּוֹם כִּי הַכֹּל עֲבָדֶיךָ 
\Verse{92}לוּלֵי תוֹרָתְךָ שַׁעֲשֻׁעָי אָז אָבַדְתִּי בְעָנְיִי 
\Verse{93}לְעוֹלָם לֹא אֶשְׁכַּח פִּקּוּדֶיךָ כִּי בָם חִיִּיתָנִי 
\Verse{94}לְךָ אֲנִי הוֹשִׁיעֵנִי כִּי פִקּוּדֶיךָ דָרָשְׁתִּי 
\Verse{95}לִי קִוּוּ רְשָׁעִים לְאַבְּדֵנִי עֵדֹתֶיךָ אֶתְבּוֹנָן 
\Verse{96}לְכָל תִּכְלָה רָאִיתִי קֵץ רְחָבָה \App{vocalic substantive}{מִצְוֺתֶךָ}{\Reading{מִצְוֺתֶךָ}{SR}\PrimaryReadingSep\Reading{מִצְוָתְךָ}{L}} מְאֹד 
\Verse{97}מָה אָהַבְתִּי תוֹרָתֶךָ כָּל הַיּוֹם הִיא שִׂיחָתִי 
\Verse{98}מֵאֹיְבַי תְּחַכְּמֵנִי \App{vocalic substantive}{מִצְוָתְךָ}{\Reading{מִצְוָתְךָ}{SR}\PrimaryReadingSep\Reading{מִצְוֺתֶךָ}{L}} כִּי לְעוֹלָם הִיא לִי 
\Verse{99}מִכָּל מְלַמְּדַי הִשְׂכַּלְתִּי כִּי עֵדְוֺתֶיךָ שִׂיחָה לִי 
\Verse{100}מִזְּקֵנִים אֶתְבּוֹנָן כִּי פִקּוּדֶיךָ נָצָרְתִּי 
\Verse{101}מִכָּל אֹרַח רָע כָּלִאתִי רַגְלָי לְמַעַן אֶשְׁמֹר דְּבָרֶךָ 
\Verse{102}מִמִּשְׁפָּטֶיךָ לֹא סָרְתִּי כִּי אַתָּה הוֹרֵתָנִי 
\Verse{103}מַה נִּמְלְצוּ לְחִכִּי \App{vocalic substantive}{אִמְרֹתֶךָ}{\Reading{אִמְרֹתֶךָ}{SR}\PrimaryReadingSep\Reading{אִמְרָתֶךָ}{L}} מִדְּבַשׁ לְפִי 
\Verse{104}מִפִּקּוּדֶיךָ אֶתְבּוֹנָן עַל כֵּן שָׂנֵאתִי כָּל אֹרַח שָׁקֶר 
\Verse{105}נֵר לְרַגְלִי דְבָרֶךָ וְאוֹר לִנְתִיבָתִי 
\Verse{106}נִשְׁבַּעְתִּי וָאֲקַיֵּמָה לִשְׁמֹר מִשְׁפְּטֵי צִדְקֶךָ 
\Verse{107}נַעֲנֵיתִי עַד מְאֹד יַהְוֶה חַיֵּנִי כִדְבָרֶךָ 
\Verse{108}נִדְבוֹת פִּי רְצֵה נָא יַהְוֶה וּמִשְׁפָּטֶיךָ לַמְּדֵנִי 
\Verse{109}נַפְשִׁי בְכַפִּי תָמִיד וְתוֹרָתְךָ לֹא שָׁכָחְתִּי 
\Verse{110}נָתְנוּ רְשָׁעִים פַּח לִי וּמִפִּקּוּדֶיךָ לֹא תָעִיתִי 
\Verse{111}נָחַלְתִּי עֵדְוֺתֶיךָ לְעוֹלָם כִּי שְׂשׂוֹן לִבִּי הֵמָּה 
\Verse{112}נָטִיתִי לִבִּי לַעֲשׂוֹת חֻקֶּיךָ לְעוֹלָם עֵקֶב 
\Verse{113}סֵעֲפִים שָׂנֵאתִי וְתוֹרָתְךָ אָהָבְתִּי 
\Verse{114}סִתְרִי וּמָגִנִּי אָתָּה לִדְבָרְךָ יִחָלְתִּי 
\Verse{115}סוּרוּ מִמֶּנִּי מְרֵעִים וְאֶצְּרָה מִצְוֺת אֱלֹהָי 
\Verse{116}סָמְכֵנִי כְאִמְרָתְךָ וְאֶחְיֶה וְאַל תְּבִישֵׁנִי מִשִּׂבְרִי 
\Verse{117}סְעָדֵנִי וְאִוָּשֵׁעָה וְאֶשְׁעָה בְחֻקֶּיךָ תָמִיד 
\Verse{118}סָלִיתָ כָּל שׁוֹגִים מֵחֻקֶּיךָ כִּי שֶׁקֶר תַּרְמִיתָם 
\Verse{119}סִגִים \App{substitution}{חָשַׁבְתָּ}{\Reading{חָשַׁבְתָּ}{SR}\PrimaryReadingSep\Reading{הִשְׁבַּתָּ}{L}} כָל רִשְׁעֵי אָרֶץ לָכֵן אָהַבְתִּי עֵדֹתֶיךָ 
\Verse{120}סָמַר מִפַּחְדְּךָ בְשָׂרִי וּמִמִּשְׁפָּטֶיךָ יָרֵאתִי 
\Verse{121}עָשִׂיתִי מִשְׁפָּט וָצֶדֶק בַּל תַּנִּיחֵנִי לְעֹשְׁקָי 
\Verse{122}עֲרֹב עַבְדְּךָ לְטוֹב אַל יַעַשְׁקֻנִי זֵדִים 
\Verse{123}עֵינַי כָּלוּ לִישׁוּעָתֶךָ וּלְאִמְרַת צִדְקֶךָ 
\Verse{124}עֲשֵׂה עִם עַבְדְּךָ כְחַסְדֶּךָ וְחֻקֶּיךָ לַמְּדֵנִי 
\Verse{125}עַבְדְּךָ אָנִי הֲבִינֵנִי וְאֵדְעָה עֵדֹתֶיךָ 
\Verse{126}עֵת לַעֲשׂוֹת \App{vocalic substantive}{לַיַּהְוֶה}{\Reading{לַיַּהְוֶה}{SR}\PrimaryReadingSep\Reading{לַיהוָה}{L}} הֵפֵרוּ תּוֹרָתֶךָ 
\Verse{127}עַל כֵּן אָהַבְתִּי מִצְוֺתֶיךָ מִזָּהָב וּמִפָּז 
\Verse{128}עַל כֵּן כָּל \App{substitution}{פִּקּוּדֶיךָ לַיִּשָּׁרְתִּי}{\Reading{פִּקּוּדֶיךָ לַיִּשָּׁרְתִּי}{SR}\PrimaryReadingSep\Reading{פִּקּוּדֵי כֹל יִשָּׁרְתִּי}{L}} כָּל אֹרַח שֶׁקֶר שָׂנֵאתִי 
\Verse{129}פְּלָאוֹת עֵדְוֺתֶיךָ עַל כֵּן נְצָרָתַם נַפְשִׁי 
\Verse{130}פֵּתַח דְּבָרֶיךָ יָאִיר מֵבִין פְּתָיִים 
\Verse{131}פִּי פָעַרְתִּי וָאֶשְׁאָפָה כִּי לְמִצְוֺתֶיךָ יָאָבְתִּי 
\Verse{132}פְּנֵה אֵלַי וְחָנֵּנִי כְּמִשְׁפָּט לְאֹהֲבֵי שְׁמֶךָ 
\Verse{133}פְּעָמַי הָכֵן בְּאִמְרָתֶךָ וְאַל תַּשְׁלֶט בִּי כָל אָוֶן 
\Verse{134}פְּדֵנִי מֵעֹשֶׁק אָדָם וְאֶשְׁמְרָה פִּקּוּדֶיךָ 
\Verse{135}פָּנֶיךָ הָאֵר בְּעַבְדֶּךָ וְלַמְּדֵנִי אֶת חֻקֶּיךָ 
\Verse{136}פַּלְגֵי מַיִם יָרְדוּ עֵינָי עַל לֹא שָׁמְרוּ תוֹרָתֶךָ 
\Verse{137}צַדִּיק אַתָּה יַהְוֶה וְיָשָׁר מִשְׁפָּטֶיךָ 
\Verse{138}צִוִּיתָ צֶדֶק עֵדֹתֶיךָ וֶאֱמוּנָה מְאֹד 
\Verse{139}צִמְּתַתְנִי קִנְאָתִי כִּי שָׁכְחוּ דְבָרֶיךָ צָרָי 
\Verse{140}צְרוּפָה אִמְרָתְךָ מְאֹד וְעַבְדְּךָ אֲהֵבָהּ 
\Verse{141}צָעִיר אָנֹכִי וְנִבְזֶה פִּקֻּדֶיךָ לֹא שָׁכָחְתִּי 
\Verse{142}צִדְקָתְךָ צֶדֶק לְעוֹלָם וְתוֹרָתְךָ אֱמֶת 
\Verse{143}צַר וּמָצוֹק מְצָאוּנִי מִצְוֺתֶיךָ שַׁעֲשֻׁעָי 
\Verse{144}צֶדֶק עֵדְוֺתֶיךָ לְעוֹלָם הֲבִינֵנִי וְאֶחְיֶה 
\Verse{145}קָרָאתִי בְכָל לֵב עֲנֵנִי יַהְוֶה חֻקֶּיךָ אֶצֹּרָה 
\Verse{146}קְרָאתִיךָ הוֹשִׁיעֵנִי וְאֶשְׁמְרָה עֵדֹתֶיךָ 
\Verse{147}קִדַּמְתִּי בַנֶּשֶׁף וָאֲשַׁוֵּעָה לִדְבָרֶיךָ יִחָלְתִּי 
\Verse{148}קִדְּמוּ עֵינַי אַשְׁמֻרוֹת לָשִׂיחַ בְּאִמְרָתֶךָ 
\Verse{149}קוֹלִי שִׁמְעָה כְחַסְדֶּךָ יַהְוֶה כְּמִשְׁפָּטֶךָ חַיֵּנִי 
\Verse{150}קָרְבוּ \App{vocalic substantive}{רֹדְפַי}{\Reading{רֹדְפַי}{SR}\PrimaryReadingSep\Reading{רֹדְפֵי}{L}} זִמָּה מִתּוֹרָתְךָ רָחָקוּ 
\Verse{151}קָרוֹב אַתָּה יַהְוֶה וְכָל מִצְוֺתֶיךָ אֱמֶת 
\Verse{152}קֶדֶם יָדַעְתִּי מֵעֵדֹתֶיךָ כִּי לְעוֹלָם יְסַדְתָּם 
\Verse{153}רְאֵה עָנְיִי וְחַלְּצֵנִי כִּי תוֹרָתְךָ לֹא שָׁכָחְתִּי 
\Verse{154}רִיבָה רִיבִי וּגְאָלֵנִי לְאִמְרָתְךָ חַיֵּנִי 
\Verse{155}רָחוֹק מֵרְשָׁעִים יְשׁוּעָה כִּי חֻקֶּיךָ לֹא דָרָשׁוּ 
\Verse{156}רַחֲמֶיךָ רַבִּים יַהְוֶה כְּמִשְׁפָּטֶיךָ חַיֵּנִי 
\Verse{157}רַבִּים רֹדְפַי וְצָרָי מֵעֵדְוֺתֶיךָ לֹא נָטִיתִי 
\Verse{158}רָאִיתִי בֹגְדִים וָאֶתְקוֹטָטָה אֲשֶׁר אִמְרָתְךָ לֹא שָׁמָרוּ 
\Verse{159}רְאֵה כִּי פִקּוּדֶיךָ אָהָבְתִּי יַהְוֶה כְּחַסְדְּךָ חַיֵּנִי 
\Verse{160}רֹאשׁ דְּבָרְךָ אֱמֶת וּלְעוֹלָם כָּל מִשְׁפַּט צִדְקֶךָ 
\Verse{161}שָׂרִים רְדָפוּנִי חִנָּם וּמִדְּבָרֶיךָ פָּחַד לִבִּי 
\Verse{162}שָׂשׂ אָנֹכִי עַל אִמְרָתֶךָ כְּמוֹצֵא שָׁלָל רָב 
\Verse{163}שֶׁקֶר שָׂנֵאתִי וַאֲתַעֵבָה תּוֹרָתְךָ אָהָבְתִּי 
\Verse{164}שֶׁבַע בַּיּוֹם הִלַּלְתִּיךָ עַל מִשְׁפְּטֵי צִדְקֶךָ 
\Verse{165}שָׁלוֹם רָב לְאֹהֲבֵי תוֹרָתֶךָ וְאֵין לָמוֹ מִכְשׁוֹל 
\Verse{166}שִׂבַּרְתִּי לִישׁוּעָתְךָ יַהְוֶה וּמִצְוֺתֶיךָ עָשִׂיתִי 
\Verse{167}שָׁמְרָה נַפְשִׁי עֵדֹתֶיךָ וָאֹהֲבֵם מְאֹד 
\Verse{168}שָׁמַרְתִּי פִקּוּדֶיךָ וְעֵדֹתֶיךָ כִּי כָל דְּרָכַי נֶגְדֶּךָ 
\Verse{169}תִּקְרַב רִנָּתִי לְפָנֶיךָ יַהְוֶה כִּדְבָרְךָ הֲבִינֵנִי 
\Verse{170}תָּבוֹא תְחִנָּתִי לְפָנֶיךָ כְּאִמְרָתְךָ הַצִּילֵנִי 
\Verse{171}תַּבַּעְנָה שְׂפָתַי תְּהִלָּה כִּי תְלַמְּדֵנִי חֻקֶּיךָ 
\Verse{172}תַּעַן לְשׁוֹנִי אִמְרָתֶךָ כִּי כָל מִצְוֺתֶיךָ צֶּדֶק 
\Verse{173}תְּהִי יָדְךָ לְעָזְרֵנִי כִּי פִקּוּדֶיךָ בָחָרְתִּי 
\Verse{174}תָּאַבְתִּי לִישׁוּעָתְךָ יַהְוֶה וְתוֹרָתְךָ שַׁעֲשֻׁעָי 
\Verse{175}תְּחִי נַפְשִׁי וּתְהַלְלֶךָּ וּמִשְׁפָּטֶיךָ יַעֲזְרֻנִי 
\Verse{176}תָּעִיתִי כְּשֶׂה אֹבֵד בַּקֵּשׁ עַבְדֶּךָ כִּי מִצְוֺתֶיךָ לֹא שָׁכָחְתִּי \OpenSection 
\Chapter{120}
\Verse{1}שִׁיר הַמַּעֲלוֹת אֶל יַהְוֶה בַּצָּרָתָה לִּי קָרָאתִי וַיַּעֲנֵנִי 
\Verse{2}יַהְוֶה הַצִּילָה נַפְשִׁי מִשְּׂפַת שֶׁקֶר מִלָּשׁוֹן רְמִיָּה 
\Verse{3}מַה יִּתֵּן לְךָ וּמַה יֹּסִיף לָךְ לָשׁוֹן רְמִיָּה 
\Verse{4}חִצֵּי גִבּוֹר שְׁנוּנִים עִם גַּחֲלֵי רְתָמִים 
\Verse{5}אוֹיָה לִי כִּי גַרְתִּי מֶשֶׁךְ שָׁכַנְתִּי עִם אָהֳלֵי קֵדָר 
\Verse{6}רַבַּת שָׁכְנָה לָּהּ נַפְשִׁי עִם \App{substitution}{שׂוֹנְאֵי}{\Reading{שׂוֹנְאֵי}{SR}\PrimaryReadingSep\Reading{שׂוֹנֵא}{L}} שָׁלוֹם 
\Verse{7}אֲנִי שָׁלוֹם וְכִי אֲדַבֵּר הֵמָּה לַמִּלְחָמָה \OpenSection 
\Chapter{121}
\Verse{1}שִׁיר לַמַּעֲלוֹת אֶשָּׂא עֵינַי אֶל הֶהָרִים מֵאַיִן יָבֹא עֶזְרִי 
\Verse{2}עֶזְרִי מֵעִם יַהְוֶה עֹשֵׂה שָׁמַיִם וָאָרֶץ 
\Verse{3}אַל יִתֵּן לַמּוֹט רַגְלֶךָ אַל יָנוּם שֹׁמְרֶךָ 
\Verse{4}הִנֵּה לֹא יָנוּם וְלֹא יִישָׁן שׁוֹמֵר יִשְׂרָאֵל 
\Verse{5}יַהְוֶה שֹׁמְרֶךָ יַהְוֶה צִלְּךָ עַל יַד יְמִינֶךָ 
\Verse{6}יוֹמָם הַשֶּׁמֶשׁ לֹא יַכֶּכָּה וְיָרֵחַ בַּלָּיְלָה 
\Verse{7}יַהְוֶה יִשְׁמָרְךָ מִכָּל רָע יִשְׁמֹר אֶת נַפְשֶׁךָ 
\Verse{8}יַהְוֶה יִשְׁמָר צֵאתְךָ וּבוֹאֶךָ מֵעַתָּה וְעַד עוֹלָם \OpenSection 
\Chapter{122}
\Verse{1}שִׁיר הַמַּעֲלוֹת לְדָוִד שָׂמַחְתִּי בְּאֹמְרִים לִי בֵּית יַהְוֶה נֵלֵךְ 
\Verse{2}עֹמְדוֹת הָיוּ רַגְלֵינוּ בִּשְׁעָרַיִךְ יְרוּשָׁלֵם 
\Verse{3}יְרוּשָׁלֵם הַבְּנוּיָה כְּעִיר שֶׁחֻבְּרָה לָּהּ יַחְדָּו 
\Verse{4}שֶׁשָּׁם עָלוּ שְׁבָטִים שִׁבְטֵי יָהּ עֵדוּת לְיִשְׂרָאֵל לְהֹדוֹת לְשֵׁם יַהְוֶה 
\Verse{5}כִּי שָׁמָּה יָשְׁבוּ כִסְאוֹת לְמִשְׁפָּט כִּסְאוֹת לְבֵית דָּוִד 
\Verse{6}שַׁאֲלוּ שְׁלוֹם יְרוּשָׁלֵם יִשְׁלָיוּ אֹהֲבָיִךְ 
\Verse{7}יְהִי שָׁלוֹם בְּחֵילֵךְ שַׁלְוָה בְּאַרְמְנוֹתָיִךְ 
\Verse{8}לְמַעַן אַחַי וְרֵעָי אֲדַבְּרָה נָּא שָׁלוֹם בָּךְ 
\Verse{9}לְמַעַן בֵּית יַהְוֶה אֱלֹהֵינוּ אֲבַקְשָׁה טוֹב לָךְ \OpenSection 
\Chapter{123}
\Verse{1}שִׁיר הַמַּעֲלוֹת אֵלֶיךָ נָשָׂאתִי אֶת עֵינַי הַיֹּשְׁבִי בַּשָּׁמָיִם 
\Verse{2}הִנֵּה כְעֵינֵי עֲבָדִים אֶל יַד אֲדוֹנֵיהֶם כְּעֵינֵי שִׁפְחָה אֶל יַד גְּבִרְתָּהּ כֵּן עֵינֵינוּ אֶל יַהְוֶה אֱלֹהֵינוּ עַד שֶׁיְּחָנֵּנוּ 
\Verse{3}חָנֵּנוּ יַהְוֶה חָנֵּנוּ כִּי רַב שָׂבַעְנוּ בוּז 
\Verse{4}רַבַּת שָׂבְעָה לָּהּ נַפְשֵׁנוּ הַלַּעַג הַשַּׁאֲנַנִּים הַבּוּז לִגְאֵיוֹנִים \OpenSection 
\Chapter{124}
\Verse{1}שִׁיר הַמַּעֲלוֹת לְדָוִד לוּלֵי יַהְוֶה שֶׁהָיָה לָנוּ יֹאמַר נָא יִשְׂרָאֵל 
\Verse{2}לוּלֵי יַהְוֶה שֶׁהָיָה לָנוּ בְּקוּם עָלֵינוּ אָדָם 
\Verse{3}אֲזַי חַיִּים בְּלָעוּנוּ בַּחֲרוֹת אַפָּם בָּנוּ 
\Verse{4}אֲזַי הַמַּיִם שְׁטָפוּנוּ נַחְלָה עָבַר עַל נַפְשֵׁנוּ 
\Verse{5}אֲזַי עָבַר עַל נַפְשֵׁנוּ הַמַּיִם הַזֵּידוֹנִים 
\Verse{6}בָּרוּךְ יַהְוֶה שֶׁלֹּא נְתָנָנוּ טֶרֶף לְשִׁנֵּיהֶם 
\Verse{7}נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים הַפַּח נִשְׁבָּר וַאֲנַחְנוּ נִמְלָטְנוּ 
\Verse{8}עֶזְרֵנוּ בְּשֵׁם יַהְוֶה עֹשֵׂה שָׁמַיִם וָאָרֶץ \OpenSection 
\Chapter{125}
\Verse{1}שִׁיר הַמַּעֲלוֹת הַבֹּטְחִים בְּיַהְוֶה כְּהַר צִיּוֹן לֹא יִמּוֹט לְעוֹלָם יֵשֵׁב 
\Verse{2}יְרוּשָׁלֵם הָרִים סָבִיב לָהּ וְיַהְוֶה סָבִיב לְעַמּוֹ מֵעַתָּה וְעַד עוֹלָם 
\Verse{3}כִּי לֹא יָנוּחַ שֵׁבֶט הָרֶשַׁע עַל גּוֹרַל הַצַּדִּיקִים לְמַעַן לֹא יִשְׁלְחוּ הַצַּדִּיקִים בְּעַוְלָתָה יְדֵיהֶם 
\Verse{4}הֵיטִיבָה יַהְוֶה לַטּוֹבִים וְלִישָׁרִים בְּלִבּוֹתָם 
\Verse{5}וְהַמַּטִּים עַקַלְקַלּוֹתָם יוֹלִיכֵם יַהְוֶה אֶת פֹּעֲלֵי הָאָוֶן שָׁלוֹם עַל יִשְׂרָאֵל \OpenSection 
\Chapter{126}
\Verse{1}שִׁיר הַמַּעֲלוֹת בְּשׁוּב יַהְוֶה אֶת שִׁיבַת צִיּוֹן הָיִינוּ כְּחֹלְמִים 
\Verse{2}אָז יִמָּלֵא שְׂחוֹק פִּינוּ וּלְשׁוֹנֵנוּ רִנָּה אָז יֹאמְרוּ בַגּוֹיִם הִגְדִּיל יַהְוֶה לַעֲשׂוֹת עִם אֵלֶּה 
\Verse{3}הִגְדִּיל יַהְוֶה לַעֲשׂוֹת עִמָּנוּ הָיִינוּ שְׂמֵחִים 
\Verse{4}שׁוּבָה יַהְוֶה אֶת שְׁבוּתֵנוּ כַּאֲפִיקִים בַּנֶּגֶב 
\Verse{5}הַזֹּרְעִים בְּדִמְעָה בְּרִנָּה יִקְצֹרוּ 
\Verse{6}הָלוֹךְ יֵלֵךְ וּבָכֹה נֹשֵׂא מֶשֶׁךְ הַזָּרַע בֹּא יָבֹא בְרִנָּה נֹשֵׂא אֲלֻמֹּתָיו \OpenSection 
\Chapter{127}
\Verse{1}שִׁיר הַמַּעֲלוֹת לִשְׁלֹמֹה אִם יַהְוֶה לֹא יִבְנֶה בַיִת שָׁוְא עָמְלוּ בוֹנָיו בּוֹ אִם יַהְוֶה לֹא יִשְׁמָר עִיר שָׁוְא שָׁקַד שׁוֹמֵר 
\Verse{2}שָׁוְא לָכֶם מַשְׁכִּימֵי קוּם מְאַחֲרֵי שֶׁבֶת אֹכְלֵי לֶחֶם הָעֲצָבִים כֵּן יִתֵּן \App{vocalic substantive}{לִידִידָו}{\Reading{לִידִידָו}{SR}\PrimaryReadingSep\Reading{לִידִידוֹ}{L}} שֵׁנָא 
\Verse{3}הִנֵּה נַחֲלַת יַהְוֶה בָּנִים שָׂכָר פְּרִי הַבָּטֶן 
\Verse{4}כְּחִצִּים בְּיַד גִּבּוֹר כֵּן בְּנֵי הַנְּעוּרִים 
\Verse{5}אַשְׁרֵי הַגֶּבֶר אֲשֶׁר מִלֵּא אֶת אַשְׁפָּתוֹ מֵהֶם לֹא יֵבֹשׁוּ כִּי יְדַבְּרוּ אֶת אוֹיְבִים בַּשָּׁעַר \OpenSection 
\Chapter{128}
\Verse{1}שִׁיר הַמַּעֲלוֹת אַשְׁרֵי כָּל יְרֵא יַהְוֶה הַהֹלֵךְ בִּדְרָכָיו 
\Verse{2}יְגִיעַ כַּפֶּיךָ כִּי תֹאכֵל אַשְׁרֶיךָ וְטוֹב לָךְ 
\Verse{3}אֶשְׁתְּךָ כְּגֶפֶן פֹּרִיָּה בְּיַרְכְּתֵי בֵיתֶךָ בָּנֶיךָ כִּשְׁתִלֵי זֵיתִים סָבִיב לְשֻׁלְחָנֶךָ 
\Verse{4}הִנֵּה \App{addition}{}{\Reading{}{SR}\PrimaryReadingSep\Reading{כִי}{L}} כֵן יְבֹרַךְ גָּבֶר יְרֵא יַהְוֶה 
\Verse{5}יְבָרֶכְךָ יַהְוֶה מִצִּיּוֹן וּרְאֵה בְּטוּב יְרוּשָׁלֵם כֹּל יְמֵי חַיֶּיךָ 
\Verse{6}וּרְאֵה בָנִים לְבָנֶיךָ שָׁלוֹם עַל יִשְׂרָאֵל \OpenSection 
\Chapter{129}
\Verse{1}שִׁיר הַמַּעֲלוֹת רַבַּת צְרָרוּנִי מִנְּעוּרַי יֹאמַר נָא יִשְׂרָאֵל 
\Verse{2}רַבַּת צְרָרוּנִי מִנְּעוּרָי גַּם לֹא יָכְלוּ לִי 
\Verse{3}עַל גַּבִּי חָרְשׁוּ חֹרְשִׁים הֶאֱרִיכוּ לְמַעֲנוֹתָם 
\Verse{4}יַהְוֶה צַדִּיק קִצֵּץ עֲבוֹת רְשָׁעִים 
\Verse{5}יֵבֹשׁוּ וְיִסֹּגוּ אָחוֹר כֹּל שֹׂנְאֵי צִיּוֹן 
\Verse{6}יִהְיוּ כַּחֲצִיר גַּגּוֹת שֶׁקַּדְמַת שָׁלַף יָבֵשׁ 
\Verse{7}שֶׁלֹּא מִלֵּא כַפּוֹ קוֹצֵר וְחִצְנוֹ מְעַמֵּר 
\Verse{8}וְלֹא אָמְרוּ הָעֹבְרִים בִּרְכַּת יַהְוֶה אֲלֵיכֶם בֵּרַכְנוּ אֶתְכֶם בְּשֵׁם יַהְוֶה \OpenSection 
\Chapter{130}
\Verse{1}שִׁיר הַמַּעֲלוֹת מִמַּעֲמַקִּים קְרָאתִיךָ יַהְוֶה 
\Verse{2}אֲדֹנַי שִׁמְעָה בְקוֹלִי תִּהְיֶינָה אָזְנֶיךָ קַשֻּׁבוֹת לְקוֹל תַּחֲנוּנָי 
\Verse{3}אִם עֲוֺנוֹת תִּשְׁמָר יָהּ אֲדֹנַי מִי יַעֲמֹד 
\Verse{4}כִּי עִמְּךָ הַסְּלִיחָה לְמַעַן תִּוָּרֵא 
\Verse{5}קִוִּיתִי יַהְוֶה קִוְּתָה נַפְשִׁי וְלִדְבָרוֹ הוֹחָלְתִּי 
\Verse{6}נַפְשִׁי לַאדֹנָי מִשֹּׁמְרִים לַבֹּקֶר שֹׁמְרִים לַבֹּקֶר 
\Verse{7}יַחֵל יִשְׂרָאֵל אֶל יַהְוֶה כִּי עִם יַהְוֶה הַחֶסֶד וְהַרְבֵּה עִמּוֹ פְדוּת 
\Verse{8}וְהוּא יִפְדֶּה אֶת יִשְׂרָאֵל מִכֹּל עֲוֺנֹתָיו \OpenSection 
\Chapter{131}
\Verse{1}שִׁיר הַמַּעֲלוֹת לְדָוִד יַהְוֶה לֹא גָבַהּ לִבִּי וְלֹא רָמוּ עֵינַי וְלֹא הִלַּכְתִּי בִּגְדֹלוֹת וּבְנִפְלָאוֹת מִמֶּנִּי 
\Verse{2}אִם לֹא שִׁוִּיתִי וְדוֹמַמְתִּי נַפְשִׁי כְּגָמֻל עֲלֵי אִמּוֹ כַּגָּמֻל עָלַי נַפְשִׁי 
\Verse{3}יַחֵל יִשְׂרָאֵל אֶל יַהְוֶה מֵעַתָּה וְעַד עוֹלָם \OpenSection 
\Chapter{132}
\Verse{1}שִׁיר הַמַּעֲלוֹת זְכוֹר יַהְוֶה לְדָוִד אֵת כָּל עֻנּוֹתוֹ 
\Verse{2}אֲשֶׁר נִשְׁבַּע לְיַהְוֶה נָדַר לַאֲבִיר יַעֲקֹב 
\Verse{3}אִם אָבֹא בְּאֹהֶל בֵּיתִי אִם אֶעֱלֶה עַל עֶרֶשׂ יְצוּעָי 
\Verse{4}אִם אֶתֵּן שְׁנַת לְעֵינָי לְעַפְעַפַּי תְּנוּמָה 
\Verse{5}עַד אֶמְצָא מָקוֹם לְיַהְוֶה מִשְׁכָּנוֹת לַאֲבִיר יַעֲקֹב 
\Verse{6}הִנֵּה שְׁמַעֲנוּהָ בְאֶפְרָתָה מְצָאנוּהָ בִּשְׂדֵי יָעַר 
\Verse{7}נָבוֹאָה לְמִשְׁכְּנוֹתָיו נִשְׁתַּחֲוֶה לַהֲדֹם רַגְלָיו 
\Verse{8}קוּמָה יַהְוֶה לִמְנוּחָתֶךָ אַתָּה וַאֲרוֹן עֻזֶּךָ 
\Verse{9}כֹּהֲנֶיךָ יִלְבְּשׁוּ צֶדֶק וַחֲסִידֶיךָ יְרַנֵּנוּ 
\Verse{10}בַּעֲבוּר דָּוִד עַבְדֶּךָ אַל תָּשֵׁב פְּנֵי מְשִׁיחֶךָ 
\Verse{11}נִשְׁבַּע יַהְוֶה לְדָוִד אֱמֶת לֹא יָשׁוּב מִמֶּנָּה מִפְּרִי בִטְנְךָ אָשִׁית לְכִסֵּא לָךְ 
\Verse{12}אִם יִשְׁמְרוּ בָנֶיךָ בְּרִיתִי וְעֵדֹתִי זוֹ אֲלַמְּדֵם גַּם בְּנֵיהֶם עֲדֵי עַד יֵשְׁבוּ לְכִסֵּא לָךְ 
\Verse{13}כִּי בָחַר יַהְוֶה בְּצִיּוֹן אִוָּהּ לְמוֹשָׁב לוֹ 
\Verse{14}זֹאת מְנוּחָתִי עֲדֵי עַד פֹּה אֵשֵׁב כִּי אִוִּתִיהָ 
\Verse{15}צֵידָהּ בָּרֵךְ אֲבָרֵךְ אֶבְיוֹנֶיהָ אַשְׂבִּיעַ לָחֶם 
\Verse{16}וְכֹהֲנֶיהָ אַלְבִּישׁ יֶשַׁע וַחֲסִידֶיהָ רַנֵּן יְרַנֵּנוּ 
\Verse{17}שָׁם אַצְמִיחַ קֶרֶן לְדָוִד עָרַכְתִּי נֵר לִמְשִׁיחִי 
\Verse{18}אוֹיְבָיו אַלְבִּישׁ בֹּשֶׁת וְעָלָיו יָצִיץ נִזְרוֹ \OpenSection 
\Chapter{133}
\Verse{1}שִׁיר הַמַּעֲלוֹת לְדָוִד הִנֵּה מַה טּוֹב וּמַה נָּעִים שֶׁבֶת אַחִים גַּם יָחַד 
\Verse{2}כַּשֶּׁמֶן הַטּוֹב עַל הָרֹאשׁ יֹרֵד עַל הַזָּקָן זְקַן אַהֲרֹן שֶׁיֹּרֵד עַל פִּי מִדּוֹתָיו 
\Verse{3}כְּטַל חֶרְמוֹן שֶׁיֹּרֵד עַל הַרְרֵי צִיּוֹן כִּי שָׁם צִוָּה יַהְוֶה אֶת הַבְּרָכָה חַיִּים עַד הָעוֹלָם \OpenSection 
\Chapter{134}
\Verse{1}שִׁיר הַמַּעֲלוֹת הִנֵּה בָּרֲכוּ אֶת יַהְוֶה כָּל עַבְדֵי יַהְוֶה הָעֹמְדִים בְּבֵית יַהְוֶה בַּלֵּילוֹת 
\Verse{2}שְׂאוּ יְדֵכֶם קֹדֶשׁ וּבָרֲכוּ אֶת יַהְוֶה 
\Verse{3}יְבָרֶכְךָ יַהְוֶה מִצִּיּוֹן עֹשֵׂה שָׁמַיִם וָאָרֶץ \OpenSection 
\Chapter{135}
\Verse{1}הַלְלוּ יָהּ הַלְלוּ אֶת שֵׁם יַהְוֶה הַלְלוּ עַבְדֵי יַהְוֶה 
\Verse{2}שֶׁעֹמְדִים בְּבֵית יַהְוֶה בְּחַצְרוֹת בֵּית אֱלֹהֵינוּ 
\Verse{3}הַלְלוּ יָהּ כִּי טוֹב יַהְוֶה זַמְּרוּ לִשְׁמוֹ כִּי נָעִים 
\Verse{4}כִּי יַעֲקֹב בָּחַר לוֹ יָהּ יִשְׂרָאֵל לִסְגֻלָּתוֹ 
\Verse{5}כִּי אֲנִי יָדַעְתִּי כִּי גָדוֹל יַהְוֶה וַאֲדֹנֵינוּ מִכָּל אֱלֹהִים 
\Verse{6}כֹּל אֲשֶׁר חָפֵץ יַהְוֶה עָשָׂה בַּשָּׁמַיִם וּבָאָרֶץ בַּיַּמִּים וְכָל תְּהֹמוֹת 
\Verse{7}מַעֲלֶה נְשִׂאִים מִקְצֵה הָאָרֶץ בְּרָקִים לַמָּטָר עָשָׂה מוֹצֵא רוּחַ מֵאוֹצְרוֹתָיו 
\Verse{8}שֶׁהִכָּה בְּכוֹרֵי מִצְרָיִם מֵאָדָם עַד בְּהֵמָה 
\Verse{9}שָׁלַח אוֹתֹת וּמֹפְתִים בְּתוֹכֵכִי מִצְרָיִם בְּפַרְעֹה וּבְכָל עֲבָדָיו 
\Verse{10}שֶׁהִכָּה גּוֹיִם רַבִּים וְהָרַג מְלָכִים עֲצוּמִים 
\Verse{11}לְסִיחוֹן מֶלֶךְ הָאֱמֹרִי וּלְעוֹג מֶלֶךְ הַבָּשָׁן וּלְכֹל מַמְלְכוֹת כְּנָעַן 
\Verse{12}וְנָתַן אַרְצָם נַחֲלָה נַחֲלָה לְיִשְׂרָאֵל עַמּוֹ 
\Verse{13}יַהְוֶה שִׁמְךָ לְעוֹלָם יַהְוֶה זִכְרְךָ לְדֹר וָדֹר 
\Verse{14}כִּי יָדִין יַהְוֶה עַמּוֹ וְעַל עֲבָדָיו יִתְנֶחָם 
\Verse{15}עֲצַבֵּי הַגּוֹיִם כֶּסֶף וְזָהָב מַעֲשֵׂה יְדֵי אָדָם 
\Verse{16}פֶּה לָהֶם וְלֹא יְדַבֵּרוּ עֵינַיִם לָהֶם וְלֹא יִרְאוּ 
\Verse{17}אָזְנַיִם לָהֶם וְלֹא יַאֲזִינוּ אַף אֵין יֶשׁ רוּחַ בְּפִיהֶם 
\Verse{18}כְּמוֹהֶם יִהְיוּ עֹשֵׂיהֶם כֹּל אֲשֶׁר בֹּטֵחַ בָּהֶם 
\Verse{19}בֵּית יִשְׂרָאֵל בָּרֲכוּ אֶת יַהְוֶה בֵּית אַהֲרֹן בָּרֲכוּ אֶת יַהְוֶה 
\Verse{20}בֵּית הַלֵּוִי בָּרֲכוּ אֶת יַהְוֶה יִרְאֵי יַהְוֶה בָּרֲכוּ אֶת יַהְוֶה 
\Verse{21}בָּרוּךְ יַהְוֶה מִצִּיּוֹן שֹׁכֵן יְרוּשָׁלֵם הַלְלוּ יָהּ \OpenSection 
\Chapter{136}
\Verse{1}הוֹדוּ לְיַהְוֶה כִּי טוֹב כִּי לְעוֹלָם חַסְדּוֹ 
\Verse{2}הוֹדוּ לֵאלֹהֵי הָאֱלֹהִים כִּי לְעוֹלָם חַסְדּוֹ 
\Verse{3}הוֹדוּ לַאֲדֹנֵי הָאֲדֹנִים כִּי לְעוֹלָם חַסְדּוֹ 
\Verse{4}לְעֹשֵׂה נִפְלָאוֹת גְּדֹלוֹת לְבַדּוֹ כִּי לְעוֹלָם חַסְדּוֹ 
\Verse{5}לְעֹשֵׂה הַשָּׁמַיִם בִּתְבוּנָה כִּי לְעוֹלָם חַסְדּוֹ 
\Verse{6}לְרֹקַע הָאָרֶץ עַל הַמָּיִם כִּי לְעוֹלָם חַסְדּוֹ 
\Verse{7}לְעֹשֵׂה אוֹרִים גְּדֹלִים כִּי לְעוֹלָם חַסְדּוֹ 
\Verse{8}אֶת הַשֶּׁמֶשׁ לְמֶמְשֶׁלֶת בַּיּוֹם כִּי לְעוֹלָם חַסְדּוֹ 
\Verse{9}אֶת הַיָּרֵחַ וְכוֹכָבִים לְמֶמְשְׁלוֹת בַּלָּיְלָה כִּי לְעוֹלָם חַסְדּוֹ 
\Verse{10}לְמַכֵּה מִצְרַיִם בִּבְכוֹרֵיהֶם כִּי לְעוֹלָם חַסְדּוֹ 
\Verse{11}וַיּוֹצֵא יִשְׂרָאֵל מִתּוֹכָם כִּי לְעוֹלָם חַסְדּוֹ 
\Verse{12}בְּיָד חֲזָקָה וּבִזְרוֹעַ נְטוּיָה כִּי לְעוֹלָם חַסְדּוֹ 
\Verse{13}לְגֹזֵר יַם סוּף לִגְזָרִים כִּי לְעוֹלָם חַסְדּוֹ 
\Verse{14}וְהֶעֱבִיר יִשְׂרָאֵל בְּתוֹכוֹ כִּי לְעוֹלָם חַסְדּוֹ 
\Verse{15}וְנִעֵר פַּרְעֹה וְחֵילוֹ בְיַם סוּף כִּי לְעוֹלָם חַסְדּוֹ 
\Verse{16}לְמוֹלִיךְ עַמּוֹ בַּמִּדְבָּר כִּי לְעוֹלָם חַסְדּוֹ 
\Verse{17}לְמַכֵּה מְלָכִים גְּדֹלִים כִּי לְעוֹלָם חַסְדּוֹ 
\Verse{18}וַיַּהֲרֹג מְלָכִים אַדִּירִים כִּי לְעוֹלָם חַסְדּוֹ 
\Verse{19}לְסִיחוֹן מֶלֶךְ הָאֱמֹרִי כִּי לְעוֹלָם חַסְדּוֹ 
\Verse{20}וּלְעוֹג מֶלֶךְ הַבָּשָׁן כִּי לְעוֹלָם חַסְדּוֹ 
\Verse{21}וְנָתַן אַרְצָם לְנַחֲלָה כִּי לְעוֹלָם חַסְדּוֹ 
\Verse{22}נַחֲלָה לְיִשְׂרָאֵל עַבְדּוֹ כִּי לְעוֹלָם חַסְדּוֹ 
\Verse{23}שֶׁבְּשִׁפְלֵנוּ זָכַר לָנוּ כִּי לְעוֹלָם חַסְדּוֹ 
\Verse{24}וַיִּפְרְקֵנוּ מִצָּרֵינוּ כִּי לְעוֹלָם חַסְדּוֹ 
\Verse{25}נֹתֵן לֶחֶם לְכָל בָּשָׂר כִּי לְעוֹלָם חַסְדּוֹ 
\Verse{26}הוֹדוּ לְאֵל הַשָּׁמָיִם כִּי לְעוֹלָם חַסְדּוֹ \OpenSection 
\Chapter{137}
\Verse{1}עַל נַהֲרוֹת בָּבֶל שָׁם יָשַׁבְנוּ גַּם בָּכִינוּ בְּזָכְרֵנוּ אֶת צִיּוֹן 
\Verse{2}עַל עֲרָבִים בְּתוֹכָהּ תָּלִינוּ כִּנֹּרוֹתֵינוּ 
\Verse{3}כִּי שָׁם שְׁאֵלוּנוּ שׁוֹבֵינוּ דִּבְרֵי שִׁיר וְתוֹלָלֵינוּ שִׂמְחָה שִׁירוּ לָנוּ מִשִּׁיר צִיּוֹן 
\Verse{4}אֵיךְ נָשִׁיר אֶת שִׁיר יַהְוֶה עַל אַדְמַת נֵכָר 
\Verse{5}אִם אֶשְׁכָּחֵךְ יְרוּשָׁלֵם תִּשְׁכַּח יְמִינִי 
\Verse{6}תִּדְבַּק לְשׁוֹנִי לְחִכִּי אִם לֹא אֶזְכְּרֵכִי אִם לֹא אַעֲלֶה אֶת יְרוּשָׁלֵם עַל רֹאשׁ שִׂמְחָתִי 
\Verse{7}זְכֹר יַהְוֶה לִבְנֵי אֱדוֹם אֵת יוֹם יְרוּשָׁלֵם הָאֹמְרִים עָרוּ עָרוּ עַד הַיְסוֹד בָּהּ 
\Verse{8}בַּת בָּבֶל \App{vocalic substantive}{הַשָּׁדוֹדָה}{\Reading{הַשָּׁדוֹדָה}{SR}\PrimaryReadingSep\Reading{הַשְּׁדוּדָה}{L}} אַשְׁרֵי שֶׁיְשַׁלֶּם לָךְ אֶת גְּמוּלֵךְ שֶׁגָּמַלְתְּ לָנוּ 
\Verse{9}אַשְׁרֵי שֶׁיֹּאחֵז וְנִפֵּץ אֶת עֹלָלַיִךְ אֶל הַסָּלַע \OpenSection 
\Chapter{138}
\Verse{1}לְדָוִד אוֹדְךָ בְכָל לִבִּי נֶגֶד אֱלֹהִים אֲזַמְּרֶךָּ 
\Verse{2}אֶשְׁתַּחֲוֶה אֶל הֵיכַל קָדְשְׁךָ וְאוֹדֶה אֶת שְׁמֶךָ עַל חַסְדְּךָ וְעַל אֲמִתֶּךָ כִּי הִגְדַּלְתָּ עַל כָּל \App{substitution}{שֵׁם}{\Reading{שֵׁם}{SR}\PrimaryReadingSep\Reading{שִׁמְךָ}{L}} אִמְרָתֶךָ 
\Verse{3}בְּיוֹם קָרָאתִי וַתַּעֲנֵנִי תַּרְהִבֵנִי בְנַפְשִׁי עֹז 
\Verse{4}יוֹדוּךָ יַהְוֶה כָּל מַלְכֵי אָרֶץ כִּי שָׁמְעוּ אִמְרֵי פִיךָ 
\Verse{5}וְיָשִׁירוּ בְּדַרְכֵי יַהְוֶה כִּי גָדוֹל כְּבוֹד יַהְוֶה 
\Verse{6}כִּי רָם יַהְוֶה וְשָׁפָל יִרְאֶה וְגָבֹהַּ מִמֶּרְחָק יְיֵדָע 
\Verse{7}אִם אֵלֵךְ בְּקֶרֶב צָרָה תְּחַיֵּנִי עַל אַף אֹיְבַי תִּשְׁלַח יָדֶךָ וְתוֹשִׁיעֵנִי יְמִינֶךָ 
\Verse{8}יַהְוֶה יִגְמֹר בַּעֲדִי יַהְוֶה חַסְדְּךָ לְעוֹלָם מַעֲשֵׂי יָדֶיךָ אַל תֶּרֶף \OpenSection 
\Chapter{139}
\Verse{1}לַמְנַצֵּחַ לְדָוִד מִזְמוֹר יַהְוֶה חֲקַרְתַּנִי \App{vocalic substantive}{וַתֵּדַע אָתָּה 
\Verse{2}\nospace}{\Reading{וַתֵּדַע אָתָּה \RdgVerse{2}\nospace}{SR}\PrimaryReadingSep\Reading{וַתֵּדָע \RdgVerse{2}אַתָּה}{L}} יָדַעְתָּ שִׁבְתִּי וְקוּמִי בַּנְתָּה לְרֵעִי מֵרָחוֹק 
\Verse{3}אָרְחִי וְרִבְעִי זֵרִיתָ וְכָל דְּרָכַי הִסְכַּנְתָּה 
\Verse{4}כִּי אֵין מִלָּה בִּלְשׁוֹנִי הֵן יַהְוֶה יָדַעְתָּ כֻלָּהּ 
\Verse{5}אָחוֹר וָקֶדֶם צַרְתָּנִי וַתָּשֶׁת עָלַי כַּפֶּכָה 
\Verse{6}פִּלְאִיָּה \App{substitution}{דַעְתְּךָ}{\Reading{דַעְתְּךָ}{SR}\PrimaryReadingSep\Reading{דַעַת}{L}} מִמֶּנִּי נִשְׂגְּבָה לֹא אוּכַל לָהּ 
\Verse{7}אָנָה אֵלֵךְ מֵרוּחֶךָ וְאָנָה מִפָּנֶיךָ אֶבְרָח 
\Verse{8}אִם אֶסַּק שָׁמַיִם שָׁם אָתָּה וְאַצִּיעָה שְּׁאוֹל הִנֶּךָּ 
\Verse{9}אֶשָּׂא כַנְפֵי שָׁחַר אֶשְׁכְּנָה בְּאַחֲרִית יָם 
\Verse{10}גַּם שָׁם יָדְךָ תַנְחֵנִי וְתֹאחֲזֵנִי יְמִינֶךָ 
\Verse{11}וָאֹמַר אַךְ חֹשֶׁךְ יְשׁוּפֵנִי וְלַיְלָה אוֹר בַּעֲדֵנִי 
\Verse{12}גַּם חֹשֶׁךְ לֹא יַחְשִׁיךְ מִמֶּךָ וְלַיְלָה כַּיּוֹם יָאִיר כַּחֲשֵׁיכָה כָּאוֹרָה 
\Verse{13}כִּי אַתָּה קָנִיתָ כִלְיֹתָי תְּסֻכֵּנִי בְּבֶטֶן אִמִּי 
\Verse{14}אוֹדְךָ עַל כִּי נוֹרָאוֹת נִפְלֵיתִי נִפְלָאִים מַעֲשֶׂיךָ וְנַפְשִׁי \App{vocalic substantive}{יָדַעְתָּ}{\Reading{יָדַעְתָּ}{SR}\PrimaryReadingSep\Reading{יֹדַעַת}{L}} מְאֹד 
\Verse{15}לֹא נִכְחַד עָצְמִי מִמֶּךָּ אֲשֶׁר עֻשֵּׂיתִי בַסֵּתֶר רֻקַּמְתִּי בְּתַחְתִּיּוֹת אָרֶץ 
\Verse{16}גָּלְמִי רָאוּ עֵינֶיךָ וְעַל סִפְרְךָ כֻּלָּם יִכָּתֵבוּ יָמִים יֻצָּרוּ וְלֹא אֶחָד בָּהֶם 
\Verse{17}וְלִי מַה יָּקְרוּ רֵעֶיךָ אֵל מֶה עָצְמוּ רָאשֵׁיהֶם 
\Verse{18}אֶסְפְּרֵם מֵחוֹל יִרְבּוּן \App{vocalic substantive}{הֲקִיצֹּתִי}{\Reading{הֲקִיצֹּתִי}{SR}\PrimaryReadingSep\Reading{הֱקִיצֹתִי}{L}} וְעוֹדִי עִמָּךְ 
\Verse{19}אִם תִּקְטֹל אֱלוֹהַּ רָשָׁע וְאַנְשֵׁי דָמִים סוּרוּ מֶנִּי 
\Verse{20}אֲשֶׁר יֹאמְרֻךָ לִמְזִמָּה \App{substitution}{נָשְׂאוּ}{\Reading{נָשְׂאוּ}{SR}\PrimaryReadingSep\Reading{נָשֻׂא}{L}} לַשָּׁוְא עָרֶיךָ 
\Verse{21}הֲלוֹא מְשַׂנְאֶיךָ יַהְוֶה אֶשְׂנָא \App{substitution}{וּבְמִתְקוֹטְטֶיךָ}{\Reading{וּבְמִתְקוֹטְטֶיךָ}{SR}\PrimaryReadingSep\Reading{וּבִתְקוֹמְמֶיךָ}{L}} אֶתְקוֹטָט 
\Verse{22}תַּכְלִית שִׂנְאָה שְׂנֵאתִים לְאוֹיְבִים הָיוּ לִי 
\Verse{23}חָקְרֵנִי אֵל וְדַע לְבָבִי בְּחָנֵנִי וְדַע שַׂרְעַפָּי 
\Verse{24}וּרְאֵה אִם דֶּרֶךְ עֹצֶב בִּי וּנְחֵנִי בְּדֶרֶךְ עוֹלָם \OpenSection 
\Chapter{140}
\Verse{1}לַמְנַצֵּחַ מִזְמוֹר לְדָוִד 
\Verse{2}חַלְּצֵנִי יַהְוֶה מֵאָדָם רָע מֵאִישׁ חֲמָסִים תִּנְצְרֵנִי 
\Verse{3}אֲשֶׁר חָשְׁבוּ רָעוֹת בְּלֵב כָּל יוֹם \App{vocalic substantive}{יְגוֹרוּ}{\Reading{יְגוֹרוּ}{SR}\PrimaryReadingSep\Reading{יָגוּרוּ}{L}} מִלְחָמוֹת 
\Verse{4}שָׁנֲנוּ לְשׁוֹנָם כְּמוֹ נָחָשׁ חֲמַת עַכְשׁוּב תַּחַת שְׂפָתֵימוֹ סֶלָה 
\Verse{5}שָׁמְרֵנִי יַהְוֶה מִידֵי רָשָׁע מֵאִישׁ חֲמָסִים תִּנְצְרֵנִי אֲשֶׁר חָשְׁבוּ לִדְחוֹת פְּעָמָי 
\Verse{6}טָמְנוּ גֵאִים פַּח לִי \App{vocalic substantive}{וְחֹבְלִים}{\Reading{וְחֹבְלִים}{SR}\PrimaryReadingSep\Reading{וַחֲבָלִים}{L}} פָּרְשׂוּ רֶשֶׁת לְיַד מַעְגָּל מֹקְשִׁים שָׁתוּ לִי סֶלָה 
\Verse{7}אָמַרְתִּי לְיַהְוֶה אֵלִי אָתָּה הַאֲזִינָה יַהְוֶה קוֹל תַּחֲנוּנָי 
\Verse{8}יַהְוֶה אֲדֹנַי עֹז יְשׁוּעָתִי סַכֹּתָה לְרֹאשִׁי בְּיוֹם נָשֶׁק 
\Verse{9}אַל תִּתֵּן יַהְוֶה מַאֲוַיֵּי רָשָׁע זְמָמוֹ אַל תָּפֵק \App{omission}{פֶּן}{\Reading{פֶּן}{SR}\PrimaryReadingSep\Reading{}{L}} יָרוּמוּ סֶלָה 
\Verse{10}רֹאשׁ מְסִבָּי עֲמַל שְׂפָתֵימוֹ \App{substitution}{יְכַסֵּמוֹ}{\Reading{יְכַסֵּמוֹ}{SR}\PrimaryReadingSep\Reading{יכסומו}{L}} 
\Verse{11}יָמִיטוּ עֲלֵיהֶם גֶּחָלִים בָּאֵשׁ יַפִּלֵם בְּמַהֲמֹרוֹת בַּל יָקוּמוּ 
\Verse{12}אִישׁ לָשׁוֹן בַּל יִכּוֹן בָּאָרֶץ אִישׁ חָמָס רָע יְצוּדֶנּוּ לְמַדְחֵפֹת 
\Verse{13}יָדַעְתִּ כִּי יַעֲשֶׂה יַהְוֶה דִּין עָנִי מִשְׁפַּט אֶבְיֹנִים 
\Verse{14}אַךְ צַדִּיקִים יוֹדוּ לִשְׁמֶךָ יֵשְׁבוּ יְשָׁרִים אֶת פָּנֶיךָ \OpenSection 
\Chapter{141}
\Verse{1}מִזְמוֹר לְדָוִד יַהְוֶה קְרָאתִיךָ חוּשָׁה לִּי הַאֲזִינָה קוֹלִי בְּקָרְאִי לָךְ 
\Verse{2}תִּכּוֹן תְּפִלָּתִי קְטֹרֶת לְפָנֶיךָ מַשְׂאַת כַּפַּי מִנְחַת עָרֶב 
\Verse{3}שִׁיתָה יַהְוֶה \App{vocalic substantive}{שְׁמֻרָה}{\Reading{שְׁמֻרָה}{SR}\PrimaryReadingSep\Reading{שָׁמְרָה}{L}} לְפִי \App{vocalic substantive}{נְצֻרָה}{\Reading{נְצֻרָה}{SR}\PrimaryReadingSep\Reading{נִצְּרָה}{L}} עַל דַּל שְׂפָתָי 
\Verse{4}אַל תַּט לִבִּי לְדָבָר רָע לְהִתְעוֹלֵל עֲלִלוֹת בְּרֶשַׁע אֶת אִישִׁים פֹּעֲלֵי אָוֶן וּבַל אֶלְחַם בְּמַנְעַמֵּיהֶם 
\Verse{5}יֶהֶלְמֵנִי צַדִּיק חֶסֶד וְיוֹכִיחֵנִי שֶׁמֶן רֹאשׁ אַל יָנִי רֹאשִׁי כִּי עוֹד וּתְפִלָּתִי בְּרָעוֹתֵיהֶם 
\Verse{6}נִשְׁמְטוּ בִידֵי סֶלַע שֹׁפְטֵיהֶם וְשָׁמְעוּ אֲמָרַי כִּי נָעֵמוּ 
\Verse{7}כְּמוֹ פֹלֵחַ וּבֹקֵעַ בָּאָרֶץ נִפְזְרוּ עֲצָמֵינוּ לְפִי שְׁאוֹל 
\Verse{8}כִּי אֵלֶיךָ יַהְוֶה אֲדֹנַי עֵינָי בְּכָה חָסִיתִי אַל תְּעַר נַפְשִׁי 
\Verse{9}שָׁמְרֵנִי מִידֵי פַח יָקְשׁוּ לִי וּמֹקְשׁוֹת פֹּעֲלֵי אָוֶן 
\Verse{10}יִפְּלוּ בְמַכְמֹרָיו רְשָׁעִים יַחַד אָנֹכִי עַד אֶעֱבוֹר \OpenSection 
\Chapter{142}
\Verse{1}מַשְׂכִּיל לְדָוִד בִּהְיוֹתוֹ בַמְּעָרָה תְפִלָּה 
\Verse{2}קוֹלִי אֶל יַהְוֶה אֶזְעָק קוֹלִי אֶל יַהְוֶה אֶתְחַנָּן 
\Verse{3}אֶשְׁפֹּךְ לְפָנָיו שִׂיחִי צָרָתִי לְפָנָיו אַגִּיד 
\Verse{4}בְּהִתְעַטֵּף עָלַי רוּחִי וְאַתָּה יָדַעְתָּ נְתִיבָתִי בְּאֹרַח זוּ אֲהַלֵּךְ טָמְנוּ פַח לִי 
\Verse{5}הַבֵּיט יָמִין \App{vocalic substantive}{וְרָאֹה}{\Reading{וְרָאֹה}{SR}\PrimaryReadingSep\Reading{וּרְאֵה}{L}} וְאֵין לִי מַכִּיר אָבַד מָנוֹס מִמֶּנִּי אֵין דּוֹרֵשׁ לְנַפְשִׁי 
\Verse{6}זָעַקְתִּי אֵלֶיךָ יַהְוֶה אָמַרְתִּי אַתָּה מַחְסִי חֶלְקִי בְּאֶרֶץ הַחַיִּים 
\Verse{7}הַקְשִׁיבָה אֶל רִנָּתִי כִּי דַלּוֹתִי מְאֹד הַצִּילֵנִי מֵרֹדְפַי כִּי אָמְצוּ מִמֶּנִּי 
\Verse{8}הוֹצִיאָה מִמַּסְגֵּר נַפְשִׁי לְהוֹדוֹת אֶת שְׁמֶךָ בִּי יַכְתִּרוּ צַדִּיקִים כִּי תִגְמֹל עָלָי \OpenSection 
\Chapter{143}
\Verse{1}מִזְמוֹר לְדָוִד יַהְוֶה שְׁמַע תְּפִלָּתִי הַאֲזִינָה אֶל תַּחֲנוּנַי בֶּאֱמֻנָתְךָ עֲנֵנִי בְּצִדְקָתֶךָ 
\Verse{2}וְאַל תָּבוֹא בְמִשְׁפָּט אֶת עַבְדֶּךָ כִּי לֹא יִצְדַּק לְפָנֶיךָ כָל חָי 
\Verse{3}כִּי רָדַף אוֹיֵב נַפְשִׁי דִּכָּא לָאָרֶץ חַיָּתִי הוֹשִׁיבַנִי בְמַחֲשַׁכִּים כְּמֵתֵי עוֹלָם 
\Verse{4}וַתִּתְעַטֵּף עָלַי רוּחִי בְּתוֹכִי יִשְׁתּוֹמֵם לִבִּי 
\Verse{5}זָכַרְתִּי יָמִים מִקֶּדֶם הָגִיתִי בְכָל פָּעֳלֶךָ בְּמַעֲשֵׂה יָדֶיךָ אֲשׂוֹחֵחַ 
\Verse{6}פֵּרַשְׂתִּי יָדַי אֵלֶיךָ נַפְשִׁי כְּאֶרֶץ עֲיֵפָה לְךָ סֶלָה 
\Verse{7}מַהֵר עֲנֵנִי יַהְוֶה כָּלְתָה רוּחִי אַל תַּסְתֵּר פָּנֶיךָ מִמֶּנִּי וְנִמְשַׁלְתִּי עִם יֹרְדֵי בוֹר 
\Verse{8}הַשְׁמִיעֵנִי בַבֹּקֶר חַסְדֶּךָ כִּי בְךָ בָטָחְתִּי הוֹדִיעֵנִי דֶּרֶךְ זוּ אֵלֵךְ כִּי אֵלֶיךָ נָשָׂאתִי נַפְשִׁי 
\Verse{9}הַצִּילֵנִי מֵאֹיְבַי יַהְוֶה אֵלֶיךָ \App{vocalic substantive}{כֻסֵתִי}{\Reading{כֻסֵתִי}{SR}\PrimaryReadingSep\Reading{כִסִּתִי}{L}} 
\Verse{10}לַמְּדֵנִי לַעֲשׂוֹת רְצוֹנֶךָ כִּי אַתָּה אֱלוֹהָי רוּחֲךָ טוֹבָה תַּנְחֵנִי בְּאֶרֶץ מִישׁוֹר 
\Verse{11}לְמַעַן שִׁמְךָ יַהְוֶה תְּחַיֵּנִי בְּצִדְקָתְךָ תּוֹצִיא מִצָּרָה נַפְשִׁי 
\Verse{12}וּבְחַסְדְּךָ תַּצְמִית אֹיְבָי וְהַאֲבַדְתָּ כָּל צֹרֲרֵי נַפְשִׁי כִּי אֲנִי עַבְדֶּךָ \OpenSection 
\Chapter{144}
\Verse{1}לְדָוִד בָּרוּךְ יַהְוֶה צוּרִי הַמְלַמֵּד יָדַי לַקְרָב אֶצְבְּעוֹתַי לַמִּלְחָמָה 
\Verse{2}חַסְדִּי וּמְצוּדָתִי מִשְׂגַּבִּי וּמְפַלְטִי לִי מָגִנִּי וּבוֹ חָסִיתִי הָרוֹדֵד \App{substitution}{עַמִּים}{\Reading{עַמִּים}{SR}\PrimaryReadingSep\Reading{עַמִּי}{L}} תַחְתָּי 
\Verse{3}יַהְוֶה מָה אָדָם וַתֵּדָעֵהוּ בֶּן אֱנוֹשׁ וַתְּחַשְּׁבֵהוּ 
\Verse{4}אָדָם לַהֶבֶל דָּמָה יָמָיו כְּצֵל עוֹבֵר 
\Verse{5}יַהְוֶה הַט \App{substitution}{שָׁמַיִם}{\Reading{שָׁמַיִם}{SR}\PrimaryReadingSep\Reading{שָׁמֶיךָ}{L}} וְתֵרֵד גַּע בֶּהָרִים וְיֶעֱשָׁנוּ 
\Verse{6}בְּרוֹק בָּרָק וּתְפִיצֵם שְׁלַח חִצֶּיךָ וּתְהֻמֵּם 
\Verse{7}שְׁלַח \App{substitution}{יָדְךָ}{\Reading{יָדְךָ}{SR}\PrimaryReadingSep\Reading{יָדֶיךָ}{L}} מִמָּרוֹם פְּצֵנִי וְהַצִּילֵנִי מִמַּיִם רַבִּים מִיַּד בְּנֵי נֵכָר 
\Verse{8}אֲשֶׁר פִּיהֶם דִּבֶּר שָׁוְא וִימִינָם יְמִין שָׁקֶר 
\Verse{9}אֱלֹהִים שִׁיר חָדָשׁ אָשִׁירָה לָּךְ בְּנֵבֶל עָשׂוֹר אֲזַמְּרָה לָּךְ 
\Verse{10}הַנּוֹתֵן תְּשׁוּעָה לַמְּלָכִים הַפּוֹצֶה אֶת דָּוִד עַבְדּוֹ מֵחֶרֶב רָעָה 
\Verse{11}פְּצֵנִי וְהַצִּילֵנִי מִיַּד בְּנֵי נֵכָר אֲשֶׁר פִּיהֶם דִּבֶּר שָׁוְא וִימִינָם יְמִין שָׁקֶר 
\Verse{12}אֲשֶׁר בָּנֵינוּ כִּנְטִעִים מְגֻדָּלִים בִּנְעוּרֵיהֶם בְּנוֹתֵינוּ כְזָוִיֹּת מְחֻטָּבוֹת תַּבְנִית הֵיכָל 
\Verse{13}מְזָוֵינוּ מְלֵאִים מְפִיקִים מִזַּן אֶל זַן צֹאונֵנוּ מַאֲלִיפוֹת מְרֻבָּבוֹת בְּחוּצוֹתֵינוּ 
\Verse{14}אַלּוּפֵינוּ מְסֻבָּלִים אֵין פֶּרֶץ וְאֵין יוֹצֵאת וְאֵין צְוָחָה בִּרְחֹבֹתֵינוּ 
\Verse{15}אַשְׁרֵי הָעָם שֶׁכָּכָה לּוֹ אַשְׁרֵי הָעָם שִׁיַּהְוֶה אֱלֹהָיו \OpenSection 
\Chapter{145}
\Verse{1}תְּהִלָּה לְדָוִד אֲרוֹמִמְךָ אֱלוֹהַי הַמֶּלֶךְ וַאֲבָרֲכָה שִׁמְךָ לְעוֹלָם וָעֶד 
\Verse{2}בְּכָל יוֹם אֲבָרֲכֶךָּ וַאֲהַלְלָה שִׁמְךָ לְעוֹלָם וָעֶד 
\Verse{3}גָּדוֹל יַהְוֶה וּמְהֻלָּל מְאֹד וְלִגְדֻלָּתוֹ אֵין חֵקֶר 
\Verse{4}דּוֹר לְדוֹר יְשַׁבַּח מַעֲשֶׂיךָ וּגְבוּרֹתֶיךָ יַגִּידוּ 
\Verse{5}הֲדַר כְּבוֹד הוֹדֶךָ \App{substitution}{יְדַבֵּרוּ}{\Reading{יְדַבֵּרוּ}{SR}\PrimaryReadingSep\Reading{וְדִבְרֵי}{L}} \App{substitution}{וְנִפְלְאֹתֶיךָ}{\Reading{וְנִפְלְאֹתֶיךָ}{SR}\PrimaryReadingSep\Reading{נִפְלְאוֹתֶיךָ}{L}} אָשִׂיחָה 
\Verse{6}וֶעֱזוּז נוֹרְאֹתֶיךָ יֹאמֵרוּ וּגְדוּלֹּתֶיךָ אֲסַפְּרֶנָּה 
\Verse{7}זֵכֶר \App{vocalic substantive}{רֹב}{\Reading{רֹב}{SR}\PrimaryReadingSep\Reading{רַב}{L}} טוּבְךָ יַבִּיעוּ וְצִדְקָתְךָ יְרַנֵּנוּ 
\Verse{8}חַנּוּן וְרַחוּם יַהְוֶה אֶרֶךְ אַפַּיִם וּגְדָל חָסֶד 
\Verse{9}טוֹב יַהְוֶה לַכֹּל וְרַחֲמָיו עַל כָּל מַעֲשָׂיו 
\Verse{10}יוֹדוּךָ יַהְוֶה כָּל מַעֲשֶׂיךָ וַחֲסִידֶיךָ יְבָרֲכוּכָה 
\Verse{11}כְּבוֹד מַלְכוּתְךָ יֹאמֵרוּ וּגְבוּרָתְךָ יְדַבֵּרוּ 
\Verse{12}לְהוֹדִיעַ לִבְנֵי הָאָדָם גְּבוּרֹתָיו וּכְבוֹד הֲדַר מַלְכוּתוֹ 
\Verse{13}מַלְכוּתְךָ מַלְכוּת כָּל עֹלָמִים וּמֶמְשֶׁלְתְּךָ בְּכָל דּוֹר וָדֹר \App{omission}{נֶאֱמָן יַהְוֶה בְכָל דְּבָרָיו וְחָסִיד בְּכָל מַעֲשָׂיו}{\Reading{נֶאֱמָן יַהְוֶה בְכָל דְּבָרָיו וְחָסִיד בְּכָל מַעֲשָׂיו}{SR}\PrimaryReadingSep\Reading{}{L}} 
\Verse{14}סוֹמֵךְ יַהְוֶה לְכָל הַנֹּפְלִים וְזוֹקֵף לְכָל הַכְּפוּפִים 
\Verse{15}עֵינֵי כֹל אֵלֶיךָ יְשַׂבֵּרוּ וְאַתָּה נוֹתֵן \App{addition}{}{\Reading{}{SR}\PrimaryReadingSep\Reading{לָהֶם}{L}} אֶת אָכְלָם בְּעִתּוֹ 
\Verse{16}פּוֹתֵחַ \App{vocalic substantive}{אַתָּ}{\Reading{אַתָּ}{SR}\PrimaryReadingSep\Reading{אֶת}{L}} יָדֶךָ וּמַשְׂבִּיעַ לְכָל חַי רָצוֹן 
\Verse{17}צַדִּיק יַהְוֶה בְּכָל דְּרָכָיו וְחָסִיד בְּכָל מַעֲשָׂיו 
\Verse{18}קָרוֹב יַהְוֶה לְכָל קֹרְאָיו לְכֹל אֲשֶׁר יִקְרָאֻהוּ בֶאֱמֶת 
\Verse{19}רְצוֹן יְרֵאָיו יַעֲשֶׂה וְאֶת שַׁוְעָתָם יִשְׁמַע וְיוֹשִׁיעֵם 
\Verse{20}שׁוֹמֵר יַהְוֶה אֶת כָּל אֹהֲבָיו וְאֵת כָּל הָרְשָׁעִים יַשְׁמִיד 
\Verse{21}תְּהִלַּת יַהְוֶה יְדַבֶּר פִּי וִיבָרֵךְ כָּל בָּשָׂר שֵׁם קָדְשׁוֹ לְעוֹלָם וָעֶד \OpenSection 
\Chapter{146}
\Verse{1}הַלְלוּ יָהּ הַלְלִי נַפְשִׁי אֶת יַהְוֶה 
\Verse{2}אֲהַלְלָה יַהְוֶה בְּחַיָּי אֲזַמְּרָה לֵאלֹהַי בְּעוֹדִי 
\Verse{3}אַל תִּבְטְחוּ בִנְדִיבִים בְּבֶן אָדָם שֶׁאֵין לוֹ תְשׁוּעָה 
\Verse{4}תֵּצֵא רוּחוֹ יָשֻׁב לְאַדְמָתוֹ בַּיּוֹם הַהוּא אָבְדוּ עֶשְׁתֹּנֹתָיו 
\Verse{5}אַשְׁרֵי שֶׁאֵל יַעֲקֹב בְּעֶזְרוֹ שִׂבְרוֹ עַל יַהְוֶה אֱלֹהָיו 
\Verse{6}עֹשֶׂה שָׁמַיִם וָאָרֶץ אֶת הַיָּם וְאֶת כָּל אֲשֶׁר בָּם הַשֹּׁמֵר אֱמֶת לְעוֹלָם 
\Verse{7}עֹשֶׂה מִשְׁפָּט לָעֲשׁוּקִים נֹתֵן לֶחֶם לָרְעֵבִים יַהְוֶה מַתִּיר אֲסוּרִים 
\Verse{8}יַהְוֶה פֹּקֵחַ עִוְרִים יַהְוֶה זֹקֵף כְּפוּפִים יַהְוֶה אֹהֵב צַדִּיקִים 
\Verse{9}יַהְוֶה שֹׁמֵר אֶת גֵּרִים יָתוֹם וְאַלְמָנָה יְעוֹדֵד וְדֶרֶךְ רְשָׁעִים יְעַוֵּת 
\Verse{10}יִמְלֹךְ יַהְוֶה לְעוֹלָם אֱלֹהַיִךְ צִיּוֹן לְדֹר וָדֹר הַלְלוּ יָהּ \OpenSection 
\Chapter{147}
\Verse{1}הַלְלוּ יָהּ כִּי טוֹב זַמְּרָה אֱלֹהֵינוּ כִּי נָעִים נָאוָה תְהִלָּה 
\Verse{2}\App{vocalic substantive}{בּוֹנֶה}{\Reading{בּוֹנֶה}{SR}\PrimaryReadingSep\Reading{בּוֹנֵה}{L}} יְרוּשָׁלֵם יַהְוֶה נִדְחֵי יִשְׂרָאֵל יְכַנֵּס 
\Verse{3}הָרֹפֵא לִשְׁבוּרֵי לֵב וּמְחַבֵּשׁ לְעַצְּבוֹתָם 
\Verse{4}מוֹנֶה מִסְפָּר לַכּוֹכָבִים לְכֻלָּם שֵׁמוֹת יִקְרָא 
\Verse{5}גָּדוֹל אֲדוֹנֵינוּ וְרַב כֹּחַ לִתְבוּנָתוֹ אֵין מִסְפָּר 
\Verse{6}מְעוֹדֵד עֲנָוִים יַהְוֶה מַשְׁפִּיל רְשָׁעִים עֲדֵי אָרֶץ 
\Verse{7}עֱנוּ לְיַהְוֶה בְּתוֹדָה זַמְּרוּ לֵאלֹהֵינוּ בְכִנּוֹר 
\Verse{8}הַמְכַסֶּה שָׁמַיִם בְּעָבִים הַמֵּכִין לָאָרֶץ מָטָר הַמַּצְמִיחַ הָרִים חָצִיר \App{omission}{וְעֵשֶׂב לַעֲבֹדַת הָאָדָם}{\Reading{וְעֵשֶׂב לַעֲבֹדַת הָאָדָם}{SR}\PrimaryReadingSep\Reading{}{L}} 
\Verse{9}נוֹתֵן לִבְהֵמָה לַחְמָהּ לִבְנֵי עֹרֵב אֲשֶׁר יִקְרָאוּ 
\Verse{10}לֹא בִגְבוּרַת הַסּוּס יֶחְפָּץ לֹא בְשׁוֹקֵי הָאִישׁ יִרְצֶה 
\Verse{11}רוֹצֶה יַהְוֶה אֶת יְרֵאָיו אֶת הַמְיַחֲלִים לְחַסְדּוֹ 
\Verse{12}שַׁבְּחִי יְרוּשָׁלֵם אֶת יַהְוֶה הַלְלִי אֱלֹהַיִךְ צִיּוֹן 
\Verse{13}כִּי חִזַּק בְּרִיחֵי שְׁעָרָיִךְ בֵּרַךְ בָּנַיִךְ בְּקִרְבֵּךְ 
\Verse{14}הַשָּׂם גְּבוּלֵךְ שָׁלוֹם חֵלֶב חִטִּים יַשְׂבִּיעֵךְ 
\Verse{15}הַשֹּׁלֵחַ אִמְרָתוֹ אָרֶץ עַד מְהֵרָה יָרוּץ דְּבָרוֹ 
\Verse{16}הַנֹּתֵן שֶׁלֶג כַּצָּמֶר כְּפוֹר כָּאֵפֶר יְפַזֵּר 
\Verse{17}מַשְׁלִיךְ קַרְחוֹ כְפִתִּים לִפְנֵי קָרָתוֹ מִי יַעֲמֹד 
\Verse{18}יִשְׁלַח דְּבָרוֹ וְיַמְסֵם יַשֵּׁב רוּחוֹ יִזְּלוּ מָיִם 
\Verse{19}מַגִּיד דְּבָרוֹ לְיַעֲקֹב חֻקָּיו וּמִשְׁפָּטָיו לְיִשְׂרָאֵל 
\Verse{20}לֹא עָשָׂה כֵן לְכָל גּוֹי וּמִשְׁפָּטִים בַּל \App{vocalic substantive}{יֹדִעֵם}{\Reading{יֹדִעֵם}{SR}\PrimaryReadingSep\Reading{יְדָעוּם}{L}} הַלְלוּ יָהּ \OpenSection 
\Chapter{148}
\Verse{1}הַלְלוּ יָהּ הַלְלוּ אֶת יַהְוֶה מִן הַשָּׁמַיִם הַלְלוּהוּ בַּמְּרוֹמִים 
\Verse{2}הַלְלוּהוּ כָל מַלְאָכָיו הַלְלוּהוּ כָּל צְבָאָו 
\Verse{3}הַלְלוּהוּ שֶׁמֶשׁ וְיָרֵחַ הַלְלוּהוּ כָּל כּוֹכְבֵי אוֹר 
\Verse{4}הַלְלוּהוּ שְׁמֵי הַשָּׁמָיִם וְהַמַּיִם אֲשֶׁר מֵעַל הַשָּׁמָיִם 
\Verse{5}יְהַלְלוּ אֶת שֵׁם יַהְוֶה כִּי הוּא צִוָּה וְנִבְרָאוּ 
\Verse{6}וַיַּעֲמִידֵם לָעַד לְעוֹלָם חָק נָתַן וְלֹא יַעֲבוֹר 
\Verse{7}הַלְלוּ אֶת יַהְוֶה מִן הָאָרֶץ תַּנִּינִים וְכָל תְּהֹמוֹת 
\Verse{8}אֵשׁ וּבָרָד שֶׁלֶג וְקִיטוֹר רוּחַ סְעָרָה עֹשָׂה דְבָרוֹ 
\Verse{9}הֶהָרִים וְכָל גְּבָעוֹת עֵץ פְּרִי וְכָל אֲרָזִים 
\Verse{10}הַחַיָּה וְכָל בְּהֵמָה רֶמֶשׂ וְצִפּוֹר כָּנָף 
\Verse{11}מַלְכֵי אֶרֶץ וְכָל לְאֻמִּים שָׂרִים וְכָל שֹׁפְטֵי אָרֶץ 
\Verse{12}בַּחוּרִים וְגַם בְּתוּלוֹת זְקֵנִים עִם נְעָרִים 
\Verse{13}יְהַלְלוּ אֶת שֵׁם יַהְוֶה כִּי נִשְׂגָּב שְׁמוֹ לְבַדּוֹ הוֹדוֹ עַל אֶרֶץ וְשָׁמָיִם 
\Verse{14}וַיָּרֶם קֶרֶן לְעַמּוֹ תְּהִלָּה לְכָל חֲסִידָיו לִבְנֵי יִשְׂרָאֵל עַם קְרֹבוֹ הַלְלוּ יָהּ \OpenSection 
\Chapter{149}
\Verse{1}הַלְלוּ יָהּ שִׁירוּ לְיַהְוֶה שִׁיר חָדָשׁ תְּהִלָּתוֹ בִּקְהַל חֲסִידִים 
\Verse{2}יִשְׂמַח יִשְׂרָאֵל בְּעֹשָׂיו בְּנֵי צִיּוֹן יָגִילוּ בְמַלְכָּם 
\Verse{3}יְהַלְלוּ שְׁמוֹ בְמָחוֹל בְּתֹף וְכִנּוֹר יְזַמְּרוּ לוֹ 
\Verse{4}כִּי רוֹצֶה יַהְוֶה בְּעַמּוֹ יְפָאֵר עֲנָוִים בִּישׁוּעָה 
\Verse{5}יַעְלְזוּ חֲסִידִים בְּכָבוֹד יְרַנְּנוּ עַל מִשְׁכְּבוֹתָם 
\Verse{6}רוֹמְמוֹת אֵל בִּגְרוֹנָם וְחֶרֶב פִּיפִיּוֹת בְּיָדָם 
\Verse{7}לַעֲשׂוֹת נְקָמָה בַּגּוֹיִם תּוֹכֵחוֹת בַּלְּאֻמִּים 
\Verse{8}לֶאְסֹר מַלְכֵיהֶם בְּזִקִּים וְנִכְבְּדֵיהֶם בְּכַבְלֵי בַרְזֶל 
\Verse{9}לַעֲשׂוֹת בָּהֶם מִשְׁפָּט כָּתוּב הָדָר הוּא לְכָל חֲסִידָיו הַלְלוּ יָהּ \OpenSection 
\Chapter{150}
\Verse{1}הַלְלוּ יָהּ הַלְלוּ אֵל בְּקָדְשׁוֹ הַלְלוּהוּ בִּרְקִיעַ עֻזּוֹ 
\Verse{2}הַלְלוּהוּ בִגְבוּרֹתָיו הַלְלוּהוּ כְּרֹב גֻּדְלוֹ 
\Verse{3}הַלְלוּהוּ בְּתֵקַע שׁוֹפָר הַלְלוּהוּ בְּנֵבֶל וְכִנּוֹר 
\Verse{4}הַלְלוּהוּ בְּתֹף וּמָחוֹל הַלְלוּהוּ בְּמִנִּים וְעֻגָב 
\Verse{5}הַלְלוּהוּ בְצִלְצְלֵי שָׁמַע הַלְלוּהוּ בְּצִלְצְלֵי תְרוּעָה 
\Verse{6}כֹּל הַנְּשָׁמָה תְּהַלֵּל יָהּ הַלְלוּ יָהּ
\page[no]
\stoppagecolumns
\stopBook
%\stopbodymatter
\stoptext
\stopcomponent