\documentclass[../main/main.tex]{subfiles}
\begin{document}
\selectlanguage{hebrew}
\Book{איכה}\Incipit{}איכה\par
\vspace{\afterchapskip}
\RTLmulticolcolumns
\begin{multicols}{\ncols}
\Chapter{1}\Verse{1}אֵיכָה יָשְׁבָה בָדָד הָעִיר רַּבָתִי עָם הָיְתָה כְּאַלְמָנָה רַּבָתִי בַגּוֹיִם שָׂרָתִי בַּמְּדִינוֹת הָיְתָה לָמַס \ClosedSection{}\Verse{2}בָּכוֹ תִבְכֶּה בַּלַּיְלָה וְדִמְעָתָהּ עַל לֶחֱיָהּ אֵין לָהּ מְנַחֵם מִכָּל אֹהֲבֶיהָ כָּל רֵעֶיהָ בָּגְדוּ בָהּ הָיוּ לָהּ לְאֹיְבִים \ClosedSection{}\Verse{3}גָּלְתָה יְהוּדָה מֵעֹנִי וּמֵרֹב עֲבֹדָה הִיא יָשְׁבָה בַגּוֹיִם לֹא מָצְאָה מָנוֹחַ כָּל רֹדְפֶיהָ הִשִּׂיגוּהָ בֵּין הַמְּצָרִים \ClosedSection{}\Verse{4}דַּרְכֵי צִיּוֹן אֲבֵלוֹת מִבְּלִי בָּאֵי מוֹעֵד כָּל שְׁעָרֶיהָ שׁוֹמֵמִין כֹּהֲנֶיהָ נֶאֱנָחִים בְּתוּלֹתֶיהָ נּוּגוֹת וְהִיא מַר לָהּ \ClosedSection{}\Verse{5}הָיוּ צָרֶיהָ לְרֹאשׁ אֹיְבֶיהָ שָׁלוּ כִּי יַהְוֶה הוֹגָהּ עַל רֹב פְּשָׁעֶיהָ עוֹלָלֶיהָ הָלְכוּ שְׁבִי לִפְנֵי צָר \ClosedSection{}\Verse{6}וַיֵּצֵא מִן בַּת צִיּוֹן כָּל הֲדָרָהּ הָיוּ שָׂרֶיהָ כְּאַיָּלִים לֹא מָצְאוּ מִרְעֶה וַיֵּלְכוּ בְלֹא כֹחַ לִפְנֵי רוֹדֵף \ClosedSection{}\Verse{7}זָכְרָה יְרוּשָׁלֵם יְמֵי עָנְיָהּ וּמְרוּדֶיהָ כֹּל מַחֲמֻדֶיהָ אֲשֶׁר הָיוּ מִימֵי קֶדֶם בִּנְפֹל עַמָּהּ בְּיַד צָר וְאֵין עוֹזֵר לָהּ רָאוּהָ צָרִים שָׂחֲקוּ עַל מִשְׁבַּתֶּהָ \ClosedSection{}\Verse{8}חֵטְא חָטְאָה יְרוּשָׁלֵם עַל כֵּן לְנִידָה הָיָתָה כָּל מְכַבְּדֶיהָ הִזִּילוּהָ כִּי רָאוּ עֶרְוָתָהּ גַּם הִיא נֶאֶנְחָה וַתָּשָׁב אָחוֹר \ClosedSection{}\Verse{9}טֻמְאָתָהּ בְּשׁוּלֶיהָ לֹא זָכְרָה אַחֲרִיתָהּ וַתֵּרֶד פְּלָאִים אֵין מְנַחֵם לָהּ רְאֵה יַהְוֶה אֶת עָנְיִי כִּי הִגְדִּיל אוֹיֵב \ClosedSection{}\Verse{10}יָדוֹ פָּרַשׂ צָר עַל כָּל מַחֲמַדֶּיהָ כִּי רָאֲתָה גוֹיִם בָּאוּ מִקְדָּשָׁהּ אֲשֶׁר צִוִּיתָה לֹא יָבֹאוּ בַקָּהָל לָךְ \ClosedSection{}\Verse{11}כָּל עַמָּהּ נֶאֱנָחִים מְבַקְּשִׁים לֶחֶם נָתְנוּ \SubBegin{\Reading{מַחֲמַדֵּיהֶם}\Witness{SRO}\PrimaryReadingSep{}\Reading{מחמודיהם}\Witness{L}}מַחֲמַדֵּיהֶם\SubEnd{} בְּאֹכֶל לְהָשִׁיב נָפֶשׁ רְאֵה יַהְוֶה וְהַבִּיטָה כִּי הָיִיתִי זוֹלֵלָה \ClosedSection{}\Verse{12}לוֹא אֲלֵיכֶם כָּל עֹבְרֵי דֶרֶךְ הַבִּיטוּ וּרְאוּ אִם יֵשׁ מַכְאוֹב כְּמַכְאֹבִי אֲשֶׁר עוֹלַל לִי אֲשֶׁר הוֹגָה יַהְוֶה בְּיוֹם חֲרוֹן אַפּוֹ \ClosedSection{}\Verse{13}מִמָּרוֹם שָׁלַח אֵשׁ בְּעַצְמֹתַי \SubBegin{\Reading{וַיֹּרִדֶנָּה}\Witness{SRO}\PrimaryReadingSep{}\Reading{וַיִּרְדֶּנָּה}\Witness{L}}וַיֹּרִדֶנָּה\SubEnd{} פָּרַשׂ רֶשֶׁת לְרַגְלַי הֱשִׁיבַנִי אָחוֹר נְתָנַנִי שֹׁמֵמָה כָּל הַיּוֹם דָּוָה \ClosedSection{}\Verse{14}נִשְׂקַד עֹל פְּשָׁעַי בְּיָדוֹ יִשְׂתָּרְגוּ עָלוּ עַל צַוָּארִי הִכְשִׁיל כֹּחִי נְתָנַנִי אֲדֹנַי בִּידֵי לֹא אוּכַל קוּם \ClosedSection{}\Verse{15}סִלָּה כָל אַבִּירַי אֲדֹנַי בְּקִרְבִּי קָרָא עָלַי מוֹעֵד לִשְׁבֹּר בַּחוּרָי גַּת דָּרַךְ אֲדֹנַי לִבְתוּלַת בַּת יְהוּדָה \ClosedSection{}\Verse{16}עַל אֵלֶּה אֲנִי בוֹכִיָּה עֵינִי עֵינִי יֹרְדָה מַּיִם כִּי רָחַק מִמֶּנִּי מְנַחֵם מֵשִׁיב נַפְשִׁי הָיוּ בָנַי שׁוֹמֵמִים כִּי גָבַר אוֹיֵב \ClosedSection{}\Verse{17}פֵּרְשָׂה צִיּוֹן בְּיָדֶיהָ אֵין מְנַחֵם לָהּ \SubBegin{\Reading{צֹפֶה}\Witness{SRO}\PrimaryReadingSep{}\Reading{צִוָּה}\Witness{L}}צֹפֶה\SubEnd{} יַהְוֶה לְיַעֲקֹב סְבִיבָיו צָרָיו הָיְתָה יְרוּשָׁלֵם לְנִדָּה בֵּינֵיהֶם \ClosedSection{}\Verse{18}צַדִּיק הוּא יַהְוֶה כִּי פִיהוּ מָרִיתִי שִׁמְעוּ נָא כָל עַמִּים וּרְאוּ מַכְאֹבִי בְּתוּלֹתַי וּבַחוּרַי הָלְכוּ בַשֶּׁבִי \ClosedSection{}\Verse{19}קָרָאתִי לַמְאַהֲבַי הֵמָּה רִמּוּנִי כֹּהֲנַי וּזְקֵנַי בָּעִיר גָּוָעוּ כִּי בִקְשׁוּ אֹכֶל לָמוֹ וְיָשִׁיבוּ אֶת נַפְשָׁם \ClosedSection{}\Verse{20}רְאֵה יַהְוֶה כִּי צַר לִי מֵעַי חֳמַרְמָרוּ נֶהְפַּךְ לִבִּי בְּקִרְבִּי כִּי מָרוֹ מָרִיתִי מִחוּץ שִׁכְּלָה חֶרֶב בַּבַּיִת כַּמָּוֶת \ClosedSection{}\Verse{21}שָׁמְעוּ כִּי נֶאֱנָחָה אָנִי אֵין מְנַחֵם לִי כָּל אֹיְבַי שָׁמְעוּ רָעָתִי שָׂשׂוּ כִּי אַתָּה עָשִׂיתָ הֵבֵאתָ יוֹם קָרָאתָ וְיִהְיוּ כָמֹנִי \ClosedSection{}\Verse{22}תָּבֹא כָל רָעָתָם לְפָנֶיךָ וְעוֹלֵל לָמוֹ כַּאֲשֶׁר עוֹלַלְתָּ לִי עַל כָּל פְּשָׁעָי כִּי רַבּוֹת אַנְחֹתַי וְלִבִּי דַוָּי\OpenSection{}\par
\Chapter{2}\Verse{1}אֵיכָה יָעִיב בְּאַפּוֹ אֲדֹנַי אֶת בַּת צִיּוֹן הִשְׁלִיךְ מִשָּׁמַיִם אֶרֶץ תִּפְאֶרֶת יִשְׂרָאֵל וְלֹא זָכַר הֲדֹם רַגְלָיו בְּיוֹם אַפּוֹ \ClosedSection{}\Verse{2}בִּלַּע אֲדֹנָי לֹא חָמַל אֵת כָּל נְאוֹת יַעֲקֹב הָרַס בְּעֶבְרָתוֹ מִבְצְרֵי בַת יְהוּדָה הִגִּיעַ לָאָרֶץ חִלֵּל \SubBegin{\Reading{מַלְכָּהּ}\Witness{SRO}\PrimaryReadingSep{}\Reading{מַמְלָכָה}\Witness{L}}מַלְכָּהּ\SubEnd{} וְשָׂרֶיהָ \ClosedSection{}\Verse{3}גָּדַע בָּחֳרִי אַף כֹּל קֶרֶן יִשְׂרָאֵל הֵשִׁיב אָחוֹר יְמִינוֹ מִפְּנֵי אוֹיֵב וַיִּבְעַר בְּיַעֲקֹב כְּאֵשׁ לֶהָבָה אָכְלָה סָבִיב \ClosedSection{}\Verse{4}דָּרַךְ קַשְׁתּוֹ כְּאוֹיֵב נִצָּב יְמִינוֹ כְּצָר וַיַּהֲרֹג כֹּל מַחֲמַדֵּי עָיִן בְּאֹהֶל בַּת צִיּוֹן שָׁפַךְ כָּאֵשׁ חֲמָתוֹ \ClosedSection{}\Verse{5}הָיָה אֲדֹנַי כְּאוֹיֵב בִּלַּע יִשְׂרָאֵל בִּלַּע כָּל אַרְמְנוֹתֶיהָ שִׁחֵת מִבְצָרָיו וַיֶּרֶב בְּבַת יְהוּדָה תַּאֲנִיָּה וַאֲנִיָּה \ClosedSection{}\Verse{6}וַיַּחְמֹס כַּגַּן שֻׂכּוֹ שִׁחֵת מֹעֲדוֹ שִׁכַּח יַהְוֶה בְּצִיּוֹן מוֹעֵד וְשַׁבָּת וַיִּנְאַץ בְּזַעַם אַפּוֹ מֶלֶךְ וְכֹהֵן \ClosedSection{}\Verse{7}זָנַח אֲדֹנַי מִזְבְּחוֹ נִאֵר מִקְדָּשׁוֹ הִסְגִּיר בְּיַד אוֹיֵב חוֹמֹת אַרְמְנוֹתֶיהָ קוֹל נָתְנוּ בְּבֵית יַהְוֶה כְּיוֹם מוֹעֵד \ClosedSection{}\Verse{8}חָשַׁב יַהְוֶה לְהַשְׁחִית חוֹמַת בַּת צִיּוֹן נָטָה קָו לֹא הֵשִׁיב יָדוֹ מִבַּלֵּעַ וַיַּאֲבֶל חֵל וְחוֹמָה יַחְדָּו אֻמְלָלוּ \ClosedSection{}\Verse{9}טָבְעוּ בָאָרֶץ שְׁעָרֶיהָ אִבַּד וְשִׁבַּר בְּרִיחֶיהָ מַלְכָּהּ וְשָׂרֶיהָ בַגּוֹיִם אֵין תּוֹרָה גַּם נְבִיאֶיהָ לֹא מָצְאוּ חָזוֹן מִיַּהְוֶה \ClosedSection{}\Verse{10}\SubBegin{\Reading{יָשְׁבוּ}\Witness{SRO}\PrimaryReadingSep{}\Reading{יֵשְׁבוּ}\Witness{L}}יָשְׁבוּ\SubEnd{} לָאָרֶץ יִדְּמוּ זִקְנֵי בַת צִיּוֹן הֶעֱלוּ עָפָר עַל רֹאשָׁם חָגְרוּ שַׂקִּים הוֹרִידוּ לָאָרֶץ רֹאשָׁן בְּתוּלֹת יְרוּשָׁלֵם \ClosedSection{}\Verse{11}כָּלוּ בַדְּמָעוֹת עֵינַי חֳמַרְמְרוּ מֵעַי נִשְׁפַּךְ לָאָרֶץ כְּבֵדִי עַל שֶׁבֶר בַּת עַמִּי בֵּעָטֵף עוֹלֵל וְיוֹנֵק בִּרְחֹבוֹת קִרְיָה \ClosedSection{}\Verse{12}לְאִמֹּתָם יֹאמְרוּ אַיֵּה דָּגָן וָיָיִן בְּהִתְעַטְּפָם כֶּחָלָל בִּרְחֹבוֹת עִיר בְּהִשְׁתַּפֵּךְ נַפְשָׁם אֶל חֵיק אִמֹּתָם \ClosedSection{}\Verse{13}מָה אֲעִידֵךְ מָה אֲדַמֶּה לָּךְ הַבַּת יְרוּשָׁלֵם מָה אַשְׁוֶה לָּךְ וַאֲנַחֲמֵךְ בְּתוּלַת בַּת צִיּוֹן כִּי גָדוֹל כַּיָּם שִׁבְרֵךְ מִי יִרְפָּא לָךְ \ClosedSection{}\Verse{14}נְבִיאַיִךְ חָזוּ לָךְ שָׁוְא וְתָפֵל וְלֹא גִלּוּ עַל עֲוֺנֵךְ לְהָשִׁיב שְׁבִיתֵךְ וַיֶּחֱזוּ לָךְ מַשְׂאוֹת שָׁוְא וּמַדּוּחִים \ClosedSection{}\Verse{15}סָפְקוּ עָלַיִךְ כַּפַּיִם כָּל עֹבְרֵי דֶרֶךְ שָׁרְקוּ וַיָּנִעוּ רֹאשָׁם עַל בַּת יְרוּשָׁלֵם הֲזֹאת הָעִיר שֶׁיֹּאמְרוּ כְּלִילַת יֹפִי מָשׂוֹשׂ לְכָל הָאָרֶץ \ClosedSection{}\Verse{16}פָּצוּ עָלַיִךְ פִּיהֶם כָּל אֹיְבַיִךְ שָׁרְקוּ וַיַּחַרְקוּ שֵׁן אָמְרוּ בִּלָּעְנוּ אַךְ זֶה הַיּוֹם שֶׁקִּוִּינֻהוּ מָצָאנוּ רָאִינוּ \ClosedSection{}\Verse{17}עָשָׂה יַהְוֶה אֲשֶׁר זָמָם בִּצַּע אֶמְרָתוֹ אֲשֶׁר צִוָּה מִימֵי קֶדֶם הָרַס וְלֹא חָמָל וַיְשַׂמַּח עָלַיִךְ אוֹיֵב הֵרִים קֶרֶן צָרָיִךְ \ClosedSection{}\Verse{18}צָעַק לִבָּם אֶל אֲדֹנָי חוֹמַת בַּת צִיּוֹן הוֹרִידִי כַנַּחַל דִּמְעָה יוֹמָם וָלַיְלָה אַל תִּתְּנִי פוּגַת לָךְ אַל תִּדֹּם בַּת עֵינֵךְ \ClosedSection{}\Verse{19}קוּמִי רֹנִּי בַלַּיִל לְרֹאשׁ אַשְׁמֻרוֹת שִׁפְכִי כַמַּיִם לִבֵּךְ נֹכַח פְּנֵי אֲדֹנָי שְׂאִי אֵלָיו כַּפַּיִךְ עַל נֶפֶשׁ עוֹלָלַיִךְ הָעֲטוּפִים בְּרָעָב בְּרֹאשׁ כָּל חוּצוֹת \ClosedSection{}\Verse{20}רְאֵה יַהְוֶה וְהַבִּיטָה לְמִי עוֹלַלְתָּ כֹּה אִם תֹּאכַלְנָה נָשִׁים פִּרְיָם עֹלֲלֵי טִפֻּחִים אִם יֵהָרֵג בְּמִקְדַּשׁ אֲדֹנַי כֹּהֵן וְנָבִיא \ClosedSection{}\Verse{21}שָׁכְבוּ לָאָרֶץ חוּצוֹת נַעַר וְזָקֵן בְּתוּלֹתַי וּבַחוּרַי נָפְלוּ בֶחָרֶב הָרַגְתָּ בְּיוֹם אַפֶּךָ טָבַחְתָּ לֹא חָמָלְתָּ \ClosedSection{}\Verse{22}תִּקְרָא כְיוֹם מוֹעֵד מְגוּרַי מִסָּבִיב וְלֹא הָיָה בְּיוֹם אַף יַהְוֶה פָּלִיט וְשָׂרִיד אֲשֶׁר טִפַּחְתִּי וְרִבִּיתִי אֹיְבִי כִלָּם\OpenSection{}\par
\Chapter{3}\Verse{1}אֲנִי הַגֶּבֶר רָאָה עֳנִי בְּשֵׁבֶט עֶבְרָתוֹ\PreVerseSpace{}\Verse{2}אוֹתִי נָהַג וַיֹּלַךְ חֹשֶׁךְ וְלֹא אוֹר\PreVerseSpace{}\Verse{3}אַךְ בִּי יָשֻׁב יַהֲפֹךְ יָדוֹ כָּל הַיּוֹם \ClosedSection{}\Verse{4}בִּלָּה בְשָׂרִי וְעוֹרִי שִׁבַּר עַצְמוֹתָי\PreVerseSpace{}\Verse{5}בָּנָה עָלַי וַיַּקַּף רֹאשׁ וּתְלָאָה\PreVerseSpace{}\Verse{6}בְּמַחֲשַׁכִּים הוֹשִׁיבַנִי כְּמֵתֵי עוֹלָם \ClosedSection{}\Verse{7}גָּדַר בַּעֲדִי וְלֹא אֵצֵא הִכְבִּיד נְחָשְׁתִּי\PreVerseSpace{}\Verse{8}גַּם כִּי אֶזְעַק וַאֲשַׁוֵּעַ שָׂתַם תְּפִלָּתִי\PreVerseSpace{}\Verse{9}גָּדַר דְּרָכַי בְּגָזִית נְתִיבֹתַי עִוָּה \ClosedSection{}\Verse{10}דֹּב אֹרֵב הוּא לִי אַרְיֵה בְּמִסְתָּרִים\PreVerseSpace{}\Verse{11}דְּרָכַי סוֹרֵר וַיְפַשְּׁחֵנִי שָׂמַנִי שֹׁמֵם\PreVerseSpace{}\Verse{12}דָּרַךְ קַשְׁתּוֹ וַיַּצִּיבֵנִי כַּמַּטָּרָא לַחֵץ \ClosedSection{}\Verse{13}הֵבִיא בְּכִלְיֹתָי בְּנֵי אַשְׁפָּתוֹ\PreVerseSpace{}\Verse{14}הָיִיתִי שְּׂחֹק לְכָל עַמִּי נְגִינָתָם כָּל הַיּוֹם\PreVerseSpace{}\Verse{15}הִשְׂבִּיעַנִי בַמְּרוֹרִים הִרְוַנִי לַעֲנָה \ClosedSection{}\Verse{16}וַיַּגְרֵס בֶּחָצָץ שִׁנָּי הִכְפִּישַׁנִי בָּאֵפֶר\PreVerseSpace{}\Verse{17}וַתִּזְנַח מִשָּׁלוֹם נַפְשִׁי נָשִׁיתִי טוֹבָה\PreVerseSpace{}\Verse{18}וָאֹמַר אָבַד נִצְחִי וְתוֹחַלְתִּי מִיַּהְוֶה \ClosedSection{}\Verse{19}זְכָר עָנְיִי וּמְרוּדִי לַעֲנָה וָרֹאשׁ\PreVerseSpace{}\Verse{20}זָכוֹר תִּזְכּוֹר \SubBegin{\Reading{וְתַשָׁוֹחַ}\Witness{SRO}\PrimaryReadingSep{}\Reading{ותשיח}\Witness{L}}וְתַשָׁוֹחַ\SubEnd{} עָלַי נַפְשִׁי\PreVerseSpace{}\Verse{21}זֹאת אָשִׁיב אֶל לִבִּי עַל כֵּן אוֹחִיל \ClosedSection{}\Verse{22}חַסְדֵי יַהְוֶה כִּי לֹא \SubBegin{\Reading{תָמּוּ}\Witness{SRO}\PrimaryReadingSep{}\Reading{תָמְנוּ}\Witness{L}}תָמּוּ\SubEnd{} כִּי לֹא כָלוּ רַחֲמָיו\PreVerseSpace{}\Verse{23}חֲדָשִׁים לַבְּקָרִים רַבָּה אֱמוּנָתֶךָ\PreVerseSpace{}\Verse{24}חֶלְקִי יַהְוֶה אָמְרָה נַפְשִׁי עַל כֵּן אוֹחִיל לוֹ \ClosedSection{}\Verse{25}טוֹב יַהְוֶה לְקוָֹו לְנֶפֶשׁ תִּדְרְשֶׁנּוּ\PreVerseSpace{}\Verse{26}טוֹב וְיָחִיל וְדוּמָם לִתְשׁוּעַת יְהוָה\PreVerseSpace{}\Verse{27}טוֹב לַגֶּבֶר כִּי יִשָּׂא עֹל בִּנְעוּרָיו \ClosedSection{}\Verse{28}יֵשֵׁב בָּדָד וְיִדֹּם כִּי נָטַל עָלָיו\PreVerseSpace{}\Verse{29}יִתֵּן בֶּעָפָר פִּיהוּ אוּלַי יֵשׁ תִּקְוָה\PreVerseSpace{}\Verse{30}יִתֵּן לְמַכֵּהוּ לֶחִי יִשְׂבַּע בְּחֶרְפָּה \ClosedSection{}\Verse{31}כִּי לֹא יִזְנַח לְעוֹלָם אֲדֹנָי\PreVerseSpace{}\Verse{32}כִּי אִם הוֹגָה וְרִחַם כְּרֹב חֲסָדָיו\PreVerseSpace{}\Verse{33}כִּי לֹא עִנָּה מִלִּבּוֹ וַיַּגֶּה בְּנֵי אִישׁ \ClosedSection{}\Verse{34}לְדַכֵּא תַּחַת רַגְלָיו כֹּל אֲסִירֵי אָרֶץ\PreVerseSpace{}\Verse{35}לְהַטּוֹת מִשְׁפַּט גָּבֶר נֶגֶד פְּנֵי עֶלְיוֹן\PreVerseSpace{}\Verse{36}לְעַוֵּת אָדָם בְּרִיבוֹ אֲדֹנַי לֹא רָאָה \ClosedSection{}\Verse{37}מִי זֶה אָמַר וַתֶּהִי אֲדֹנַי לֹא צִוָּה\PreVerseSpace{}\Verse{38}מִפִּי עֶלְיוֹן לֹא תֵצֵא הָרָעוֹת וְהַטּוֹב\PreVerseSpace{}\Verse{39}מַה יִּתְאוֹנֵן אָדָם חָי גֶּבֶר עַל חֲטָאָו \ClosedSection{}\Verse{40}נַחְפְּשָׂה דְרָכֵינוּ וְנַחְקֹרָה וְנָשׁוּבָה עַד יְהוָה\PreVerseSpace{}\Verse{41}נִשָּׂא לְבָבֵנוּ אֶל כַּפָּיִם אֶל אֵל בַּשָּׁמָיִם\PreVerseSpace{}\Verse{42}נַחְנוּ פָשַׁעְנוּ וּמָרִינוּ אַתָּה לֹא סָלָחְתָּ \ClosedSection{}\Verse{43}סַכּוֹתָה בָאַף וַתִּרְדְּפֵנוּ הָרַגְתָּ לֹא חָמָלְתָּ\PreVerseSpace{}\Verse{44}סַכּוֹתָה בֶעָנָן לָךְ מֵעֲבוֹר תְּפִלָּה\PreVerseSpace{}\Verse{45}סְחִי וּמָאוֹס תְּשִׂימֵנוּ בְּקֶרֶב הָעַמִּים \ClosedSection{}\Verse{46}פָּצוּ עָלֵינוּ פִּיהֶם כָּל אֹיְבֵינוּ\PreVerseSpace{}\Verse{47}פַּחַד וָפַחַת הָיָה לָנוּ הַשֵּׁאת וְהַשָּׁבֶר\PreVerseSpace{}\Verse{48}פַּלְגֵי מַיִם תֵּרַד עֵינִי עַל שֶׁבֶר בַּת עַמִּי \ClosedSection{}\Verse{49}עֵינִי נִגְּרָה וְלֹא תִדְמֶה מֵאֵין הֲפֻגוֹת\PreVerseSpace{}\Verse{50}עַד יַשְׁקִיף וְיֵרֶא יַהְוֶה מִשָּׁמָיִם\PreVerseSpace{}\Verse{51}עֵינִי עוֹלְלָה לְנַפְשִׁי מִכֹּל בְּנוֹת עִירִי \ClosedSection{}\Verse{52}צוֹד צָדוּנִי כַּצִּפּוֹר אֹיְבַי חִנָּם\PreVerseSpace{}\Verse{53}צָמְתוּ בַבּוֹר חַיָּי וַיַּדּוּ אֶבֶן בִּי\PreVerseSpace{}\Verse{54}צָפוּ מַיִם עַל רֹאשִׁי אָמַרְתִּי נִגְזָרְתִּי \ClosedSection{}\Verse{55}קָרָאתִי שִׁמְךָ יַהְוֶה מִבּוֹר תַּחְתִּיּוֹת\PreVerseSpace{}\Verse{56}קוֹלִי שָׁמָעְתָּ אַל תַּעְלֵם אָזְנְךָ לְרַוְחָתִי לְשַׁוְעָתִי\PreVerseSpace{}\Verse{57}קָרַבְתָּ בְּיוֹם אֶקְרָאֶךָּ אָמַרְתָּ אַל תִּירָא \ClosedSection{}\Verse{58}רַבְתָּ אֲדֹנַי רִיבֵי נַפְשִׁי גָּאַלְתָּ חַיָּי\PreVerseSpace{}\Verse{59}רָאִיתָה יַהְוֶה עַוָּתָתִי שָׁפְטָה מִשְׁפָּטִי\PreVerseSpace{}\Verse{60}רָאִיתָה כָּל נִקְמָתָם כָּל מַחְשְׁבֹתָם לִי \ClosedSection{}\Verse{61}שָׁמַעְתָּ חֶרְפָּתָם יַהְוֶה כָּל מַחְשְׁבֹתָם עָלָי\PreVerseSpace{}\Verse{62}שִׂפְתֵי קָמַי וְהֶגְיוֹנָם עָלַי כָּל הַיּוֹם\PreVerseSpace{}\Verse{63}שִׁבְתָּם וְקִימָתָם הַבִּיטָה אֲנִי מַנְגִּינָתָם \ClosedSection{}\Verse{64}תָּשִׁיב לָהֶם גְּמוּל יַהְוֶה כְּמַעֲשֵׂה יְדֵיהֶם\PreVerseSpace{}\Verse{65}תִּתֵּן לָהֶם מְגִנַּת לֵב תַּאֲלָתְךָ לָהֶם\PreVerseSpace{}\Verse{66}תִּרְדֹּף בְּאַף וְתַשְׁמִידֵם מִתַּחַת שְׁמֵי יְהוָה\OpenSection{}\par
\Chapter{4}\Verse{1}אֵיכָה יוּעַם זָהָב יִשְׁנֶא הַכֶּתֶם הַטּוֹב תִּשְׁתַּפֵּכְנָה אַבְנֵי קֹדֶשׁ בְּרֹאשׁ כָּל חוּצוֹת \ClosedSection{}\Verse{2}בְּנֵי צִיּוֹן הַיְקָרִים הַמְסֻלָּאִים בַּפָּז אֵיכָה נֶחְשְׁבוּ לְנִבְלֵי חֶרֶשׂ מַעֲשֵׂה יְדֵי יוֹצֵר \ClosedSection{}\Verse{3}גַּם תַּנִּין חָלְצוּ שַׁד הֵינִיקוּ גּוּרֵיהֶן בַּת עַמִּי \SubBegin{\Reading{לַאַכְזָר}\Witness{SRO}\PrimaryReadingSep{}\Reading{לְאַכְזָר}\Witness{L}}לַאַכְזָר\SubEnd{} \SubBegin{\Reading{כִּיְעֵנִים}\Witness{SRO}\PrimaryReadingSep{}\Reading{כי ענים}\Witness{L}}כִּיְעֵנִים\SubEnd{} בַּמִּדְבָּר \ClosedSection{}\Verse{4}דָּבַק לְשׁוֹן יוֹנֵק אֶל חִכּוֹ בַּצָּמָא עוֹלָלִים שָׁאֲלוּ לֶחֶם פֹּרֵשׂ אֵין לָהֶם \ClosedSection{}\Verse{5}הָאֹכְלִים לְמַעֲדַנִּים נָשַׁמּוּ בַּחוּצוֹת הָאֱמֻנִים עֲלֵי תוֹלָע חִבְּקוּ אַשְׁפַּתּוֹת \ClosedSection{}\Verse{6}וַיִּגְדַּל עֲוֺן בַּת עַמִּי מֵחַטַּאת סְדֹם הַהֲפוּכָה כְמוֹ רָגַע וְלֹא חָלוּ בָהּ יָדָיִם \ClosedSection{}\Verse{7}זַכּוּ נְזִירֶיהָ מִשֶּׁלֶג צַחוּ מֵחָלָב אָדְמוּ עֶצֶם מִפְּנִינִים סַפִּיר גִּזְרָתָם \ClosedSection{}\Verse{8}חָשַׁךְ מִשְּׁחוֹר תָּאֳרָם לֹא נִכְּרוּ בַּחוּצוֹת צָפַד עוֹרָם עַל עַצְמָם יָבֵשׁ הָיָה כָעֵץ \ClosedSection{}\Verse{9}טוֹבִים הָיוּ חַלְלֵי חֶרֶב מֵחַלְלֵי רָעָב שֶׁהֵם יָזֻבוּ מְדֻקָּרִים מִתְּנוּבֹת שָׂדָי \ClosedSection{}\Verse{10}יְדֵי נָשִׁים רַחֲמָנִיּוֹת בִּשְּׁלוּ יַלְדֵיהֶן הָיוּ לְבָרוֹת לָמוֹ בְּשֶׁבֶר בַּת עַמִּי \ClosedSection{}\Verse{11}כִּלָּה יַהְוֶה אֶת חֲמָתוֹ שָׁפַךְ חֲרוֹן אַפּוֹ וַיַּצֶּת אֵשׁ בְּצִיּוֹן וַתֹּאכַל יְסֹדֹתֶיהָ \ClosedSection{}\Verse{12}לֹא הֶאֱמִינוּ מַלְכֵי אֶרֶץ וְכֹל יֹשְׁבֵי תֵבֵל כִּי יָבֹא צַר וְאוֹיֵב בְּשַׁעֲרֵי יְרוּשָׁלֵם \ClosedSection{}\Verse{13}מֵחַטֹּאות נְבִיאֶיהָ עֲוֺנֹת כֹּהֲנֶיהָ הַשֹּׁפְכִים בְּקִרְבָּהּ דַּם צַדִּיקִים \ClosedSection{}\Verse{14}נָעוּ עִוְרִים בַּחוּצוֹת נְגֹאֲלוּ בַּדָּם בְּלֹא יוּכְלוּ יִגְּעוּ בִּלְבֻשֵׁיהֶם \ClosedSection{}\Verse{15}סוּרוּ טָמֵא קָרְאוּ לָמוֹ סוּרוּ סוּרוּ אַל תִּגָּעוּ כִּי נָצוּ גַּם נָעוּ אָמְרוּ בַּגּוֹיִם לֹא יוֹסִפוּ לָגוּר \ClosedSection{}\Verse{16}פְּנֵי יַהְוֶה חִלְּקָם לֹא יוֹסִיף לְהַבִּיטָם פְּנֵי כֹהֲנִים לֹא נָשָׂאוּ זְקֵנִים לֹא חָנָנוּ \ClosedSection{}\Verse{17}עוֹדֵינָה תִּכְלֶינָה עֵינֵינוּ אֶל עֶזְרָתֵנוּ הָבֶל בְּצִפִּיָּתֵנוּ צִפִּינוּ אֶל גּוֹי לֹא יוֹשִׁעַ \ClosedSection{}\Verse{18}צָדוּ צְעָדֵינוּ מִלֶּכֶת בִּרְחֹבֹתֵינוּ קָרַב קִצֵּנוּ מָלְאוּ יָמֵינוּ כִּי בָא קִצֵּנוּ \ClosedSection{}\Verse{19}קַלִּים הָיוּ רֹדְפֵינוּ מִנִּשְׁרֵי שָׁמָיִם עַל הֶהָרִים דְּלָקֻנוּ בַּמִּדְבָּר אָרְבוּ לָנוּ \ClosedSection{}\Verse{20}רוּחַ אַפֵּינוּ מְשִׁיחַ יַהְוֶה נִלְכַּד בִּשְׁחִיתוֹתָם אֲשֶׁר אָמַרְנוּ בְּצִלּוֹ נִחְיֶה בַגּוֹיִם \ClosedSection{}\Verse{21}שִׂישִׂי וְשִׂמְחִי בַּת אֱדוֹם יוֹשַׁבְתִּי בְּאֶרֶץ עוּץ גַּם עָלַיִךְ תַּעֲבָר כּוֹס תִּשְׁכְּרִי וְתִתְעָרִי \ClosedSection{}\Verse{22}תַּם עֲוֺנֵךְ בַּת צִיּוֹן לֹא יוֹסִיף לְהַגְלוֹתֵךְ פָּקַד עֲוֺנֵךְ בַּת אֱדוֹם גִּלָּה עַל חַטֹּאתָיִךְ\OpenSection{}\par
\Chapter{5}\Verse{1}זְכֹר יַהְוֶה מֶה הָיָה לָנוּ הַבֵּיט וּרְאֵה אֶת חֶרְפָּתֵנוּ\PreVerseSpace{}\Verse{2}נַחֲלָתֵנוּ נֶהֶפְכָה לְזָרִים בָּתֵּינוּ לְנָכְרִים\PreVerseSpace{}\Verse{3}יְתוֹמִים הָיִינוּ אֵין אָב אִמֹּתֵינוּ כְּאַלְמָנוֹת\PreVerseSpace{}\Verse{4}מֵימֵינוּ בְּכֶסֶף שָׁתִינוּ עֵצֵינוּ בִּמְחִיר יָבֹאוּ\PreVerseSpace{}\Verse{5}עַל צַוָּארֵנוּ נִרְדָּפְנוּ יָגַעְנוּ לֹא הוּנַח לָנוּ\PreVerseSpace{}\Verse{6}מִצְרַיִם נָתַנּוּ יָד אַשּׁוּר לִשְׂבֹּעַ לָחֶם\PreVerseSpace{}\Verse{7}אֲבֹתֵינוּ חָטְאוּ אֵינָם אֲנַחְנוּ עֲוֺנֹתֵיהֶם סָבָלְנוּ\PreVerseSpace{}\Verse{8}עֲבָדִים מָשְׁלוּ בָנוּ פֹּרֵק אֵין מִיָּדָם\PreVerseSpace{}\Verse{9}בְּנַפְשֵׁנוּ נָבִיא לַחְמֵנוּ מִפְּנֵי חֶרֶב הַמִּדְבָּר\PreVerseSpace{}\Verse{10}עוֹרֵנוּ כְּתַנּוּר נִכְמָרוּ מִפְּנֵי זַלְעֲפוֹת רָעָב\PreVerseSpace{}\Verse{11}נָשִׁים בְּצִיּוֹן עִנּוּ בְּתֻלֹת בְּעָרֵי יְהוּדָה\PreVerseSpace{}\Verse{12}שָׂרִים בְּיָדָם נִתְלוּ פְּנֵי זְקֵנִים לֹא נֶהְדָּרוּ\PreVerseSpace{}\Verse{13}בַּחוּרִים טְחוֹן נָשָׂאוּ וּנְעָרִים בָּעֵץ כָּשָׁלוּ\PreVerseSpace{}\Verse{14}זְקֵנִים מִשַּׁעַר שָׁבָתוּ בַּחוּרִים מִנְּגִינָתָם\PreVerseSpace{}\Verse{15}שָׁבַת מְשׂוֹשׂ לִבֵּנוּ נֶהְפַּךְ לְאֵבֶל מְחֹלֵנוּ\PreVerseSpace{}\Verse{16}נָפְלָה עֲטֶרֶת רֹאשֵׁנוּ אוֹי נָא לָנוּ כִּי חָטָאנוּ\PreVerseSpace{}\Verse{17}עַל זֶה הָיָה דָוֶה לִבֵּנוּ עַל אֵלֶּה חָשְׁכוּ עֵינֵינוּ\PreVerseSpace{}\Verse{18}עַל הַר צִיּוֹן שֶׁשָּׁמֵם שׁוּעָלִים הִלְּכוּ בוֹ\OpenSection{}\par
\Verse{19}אַתָּה יַהְוֶה לְעוֹלָם תֵּשֵׁב כִּסְאֲךָ לְדוֹר וָדוֹר\PreVerseSpace{}\Verse{20}לָמָּה לָנֶצַח תִּשְׁכָּחֵנוּ תַּעַזְבֵנוּ לְאֹרֶךְ יָמִים\PreVerseSpace{}\Verse{21}הֲשִׁיבֵנוּ יַהְוֶה אֵלֶיךָ וְנָשׁוּב חַדֵּשׁ יָמֵינוּ כְּקֶדֶם\PreVerseSpace{}\Verse{22}כִּי אִם מָאֹס מְאַסְתָּנוּ קָצַפְתָּ עָלֵינוּ עַד\par
\pagebreak
\end{multicols}
\end{document}