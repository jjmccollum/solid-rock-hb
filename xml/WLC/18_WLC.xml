<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>A transcription of Obadiah in WLC</title>
        <title type="document" n="WLC">WLC</title>
      </titleStmt>
      <publicationStmt>
        <p>Temporary publicationStmt for validation</p>
      </publicationStmt>
      <sourceDesc>
        <p>Temporary sourceDesc for validation</p>
      </sourceDesc>
    </fileDesc>
  </teiHeader>
  <text xml:lang="heb">
    <body>
      <div type="book" n="B18">
        <div type="incipit" n="B18incipit">
          <ab><w>עבדיה</w><lb/></ab>
        </div>
        <div type="chapter" n="B18K1">
          <ab n="B18K1V1"><w>חֲז֖וֹן</w><w>עֹֽבַדְיָ֑ה</w><w>כֹּֽה</w><pc>־</pc><w>אָמַר֩</w><w>אֲדֹנָ֨י</w><w>יְהוִ֜ה</w><w>לֶאֱד֗וֹם</w><w>שְׁמוּעָ֨ה</w><w>שָׁמַ֜עְנוּ</w><w>מֵאֵ֤ת</w><w>יְהוָה֙</w><w>וְצִיר֙</w><w>בַּגּוֹיִ֣ם</w><w>שֻׁלָּ֔ח</w><w>ק֛וּמוּ</w><w>וְנָק֥וּמָה</w><w>עָלֶיהָ</w><w>לַמִּלְחָמָֽה</w><pc>׃</pc></ab>
          <ab n="B18K1V2"><w>הִנֵּ֥ה</w><w>קָטֹ֛ן</w><w>נְתַתִּ֖יךָ</w><w>בַּגּוֹיִ֑ם</w><w>בָּז֥וּי</w><w>אַתָּ֖ה</w><w>מְאֹֽד</w><pc>׃</pc></ab>
          <ab n="B18K1V3"><w>זְד֤וֹן</w><w>לִבְּךָ֙</w><w>הִשִּׁיאֶ֔ךָ</w><w>שֹׁכְנִ֥י</w><w>בְחַגְוֵי</w><pc>־</pc><w>סֶּ֖לַע</w><w>מְר֣וֹם</w><w>שִׁבְתּ֑וֹ</w><w>אֹמֵ֣ר</w><w>בְּלִבּ֔וֹ</w><w>מִ֥י</w><w>יוֹרִדֵ֖נִי</w><w>אָֽרֶץ</w><pc>׃</pc></ab>
          <ab n="B18K1V4"><w>אִם</w><pc>־</pc><w>תַּגְבִּ֣יהַּ</w><w>כַּנֶּ֔שֶׁר</w><w>וְאִם</w><pc>־</pc><w>בֵּ֥ין</w><w>כּֽוֹכָבִ֖ים</w><w>שִׂ֣ים</w><w>קִנֶּ֑ךָ</w><w>מִשָּׁ֥ם</w><w>אוֹרִֽידְךָ֖</w><w>נְאֻם</w><pc>־</pc><w>יְהוָֽה</w><pc>׃</pc></ab>
          <ab n="B18K1V5"><w>אִם</w><pc>־</pc><w>גַּנָּבִ֤ים</w><w>בָּאֽוּ</w><pc>־</pc><w>לְךָ֙</w><w>אִם</w><pc>־</pc><w>שׁ֣וֹדְדֵי</w><w>לַ֔יְלָה</w><w>אֵ֣יךְ</w><w>נִדְמֵ֔יתָה</w><w>הֲל֥וֹא</w><w>יִגְנְב֖וּ</w><w>דַּיָּ֑ם</w><w>אִם</w><pc>־</pc><w>בֹּֽצְרִים֙</w><w>בָּ֣אוּ</w><w>לָ֔ךְ</w><w>הֲל֖וֹא</w><w>יַשְׁאִ֥ירוּ</w><w>עֹלֵלֽוֹת</w><pc>׃</pc></ab>
          <ab n="B18K1V6"><w>אֵ֚יךְ</w><w>נֶחְפְּשׂ֣וּ</w><w>עֵשָׂ֔ו</w><w>נִבְע֖וּ</w><w>מַצְפֻּנָֽיו</w><pc>׃</pc></ab>
          <ab n="B18K1V7"><w>עַֽד</w><pc>־</pc><w>הַגְּב֣וּל</w><w>שִׁלְּח֗וּךָ</w><w>כֹּ֚ל</w><w>אַנְשֵׁ֣י</w><w>בְרִיתֶ֔ךָ</w><w>הִשִּׁיא֛וּךָ</w><w>יָכְל֥וּ</w><w>לְךָ֖</w><w>אַנְשֵׁ֣י</w><w>שְׁלֹמֶ֑ךָ</w><w>לַחְמְךָ֗</w><w>יָשִׂ֤ימוּ</w><w>מָזוֹר֙</w><w>תַּחְתֶּ֔יךָ</w><w>אֵ֥ין</w><w>תְּבוּנָ֖ה</w><w>בּֽוֹ</w><pc>׃</pc></ab>
          <ab n="B18K1V8"><w>הֲל֛וֹא</w><w>בַּיּ֥וֹם</w><w>הַה֖וּא</w><w>נְאֻם</w><pc>־</pc><w>יְהוָ֑ה</w><w>וְהַאֲבַדְתִּ֤י</w><w>חֲכָמִים֙</w><w>מֵֽאֱד֔וֹם</w><w>וּתְבוּנָ֖ה</w><w>מֵהַ֥ר</w><w>עֵשָֽׂו</w><pc>׃</pc></ab>
          <ab n="B18K1V9"><w>וְחַתּ֥וּ</w><w>גִבּוֹרֶ֖יךָ</w><w>תֵּימָ֑ן</w><w>לְמַ֧עַן</w><w>יִכָּֽרֶת</w><pc>־</pc><w>אִ֛ישׁ</w><w>מֵהַ֥ר</w><w>עֵשָׂ֖ו</w><w>מִקָּֽטֶל</w><pc>׃</pc></ab>
          <ab n="B18K1V10"><w>מֵחֲמַ֛ס</w><w>אָחִ֥יךָ</w><w>יַעֲקֹ֖ב</w><w>תְּכַסְּךָ֣</w><w>בוּשָׁ֑ה</w><w>וְנִכְרַ֖תָּ</w><w>לְעוֹלָֽם</w><pc>׃</pc></ab>
          <ab n="B18K1V11"><w>בְּיוֹם֙</w><w>עֲמָֽדְךָ֣</w><w>מִנֶּ֔גֶד</w><w>בְּי֛וֹם</w><w>שְׁב֥וֹת</w><w>זָרִ֖ים</w><w>חֵיל֑וֹ</w><w>וְנָכְרִ֞ים</w><w>בָּ֣אוּ</w><app><rdg type="ketiv"><w>שערו</w></rdg><rdg type="qere"><w>שְׁעָרָ֗יו</w></rdg></app><w>וְעַל</w><pc>־</pc><w>יְרוּשָׁלִַ֙ם֙</w><w>יַדּ֣וּ</w><w>גוֹרָ֔ל</w><w>גַּם</w><pc>־</pc><w>אַתָּ֖ה</w><w>כְּאַחַ֥ד</w><w>מֵהֶֽם</w><pc>׃</pc></ab>
          <ab n="B18K1V12"><w>וְאַל</w><pc>־</pc><w>תֵּ֤רֶא</w><w>בְיוֹם</w><pc>־</pc><w>אָחִ֙יךָ֙</w><w>בְּי֣וֹם</w><w>נָכְר֔וֹ</w><w>וְאַל</w><pc>־</pc><w>תִּשְׂמַ֥ח</w><w>לִבְנֵֽי</w><pc>־</pc><w>יְהוּדָ֖ה</w><w>בְּי֣וֹם</w><w>אָבְדָ֑ם</w><w>וְאַל</w><pc>־</pc><w>תַּגְדֵּ֥ל</w><w>פִּ֖יךָ</w><w>בְּי֥וֹם</w><w>צָרָֽה</w><pc>׃</pc></ab>
          <ab n="B18K1V13"><w>אַל</w><pc>־</pc><w>תָּב֤וֹא</w><w>בְשַֽׁעַר</w><pc>־</pc><w>עַמִּי֙</w><w>בְּי֣וֹם</w><w>אֵידָ֔ם</w><w>אַל</w><pc>־</pc><w>תֵּ֧רֶא</w><w>גַם</w><pc>־</pc><w>אַתָּ֛ה</w><w>בְּרָעָת֖וֹ</w><w>בְּי֣וֹם</w><w>אֵיד֑וֹ</w><w>וְאַל</w><pc>־</pc><w>תִּשְׁלַ֥חְנָה</w><w>בְחֵיל֖וֹ</w><w>בְּי֥וֹם</w><w>אֵידֽוֹ</w><pc>׃</pc></ab>
          <ab n="B18K1V14"><w>וְאַֽל</w><pc>־</pc><w>תַּעֲמֹד֙</w><w>עַל</w><pc>־</pc><w>הַפֶּ֔רֶק</w><w>לְהַכְרִ֖ית</w><w>אֶת</w><pc>־</pc><w>פְּלִיטָ֑יו</w><w>וְאַל</w><pc>־</pc><w>תַּסְגֵּ֥ר</w><w>שְׂרִידָ֖יו</w><w>בְּי֥וֹם</w><w>צָרָֽה</w><pc>׃</pc></ab>
          <ab n="B18K1V15"><w>כִּֽי</w><pc>־</pc><w>קָר֥וֹב</w><w>יוֹם</w><pc>־</pc><w>יְהוָ֖ה</w><w>עַל</w><pc>־</pc><w>כָּל</w><pc>־</pc><w>הַגּוֹיִ֑ם</w><w>כַּאֲשֶׁ֤ר</w><w>עָשִׂ֙יתָ֙</w><w>יֵעָ֣שֶׂה</w><w>לָּ֔ךְ</w><w>גְּמֻלְךָ֖</w><w>יָשׁ֥וּב</w><w>בְּרֹאשֶֽׁךָ</w><pc>׃</pc></ab>
          <ab n="B18K1V16"><w>כִּ֗י</w><w>כַּֽאֲשֶׁ֤ר</w><w>שְׁתִיתֶם֙</w><w>עַל</w><pc>־</pc><w>הַ֣ר</w><w>קָדְשִׁ֔י</w><w>יִשְׁתּ֥וּ</w><w>כָֽל</w><pc>־</pc><w>הַגּוֹיִ֖ם</w><w>תָּמִ֑יד</w><w>וְשָׁת֣וּ</w><w>וְלָע֔וּ</w><w>וְהָי֖וּ</w><w>כְּל֥וֹא</w><w>הָיֽוּ</w><pc>׃</pc></ab>
          <ab n="B18K1V17"><w>וּבְהַ֥ר</w><w>צִיּ֛וֹן</w><w>תִּהְיֶ֥ה</w><w>פְלֵיטָ֖ה</w><w>וְהָ֣יָה</w><w>קֹ֑דֶשׁ</w><w>וְיָֽרְשׁוּ֙</w><w>בֵּ֣ית</w><w>יַֽעֲקֹ֔ב</w><w>אֵ֖ת</w><w>מוֹרָֽשֵׁיהֶם</w><pc>׃</pc></ab>
          <ab n="B18K1V18"><w>וְהָיָה֩</w><w>בֵית</w><pc>־</pc><w>יַעֲקֹ֨ב</w><w>אֵ֜שׁ</w><w>וּבֵ֧ית</w><w>יוֹסֵ֣ף</w><w>לֶהָבָ֗ה</w><w>וּבֵ֤ית</w><w>עֵשָׂו֙</w><w>לְקַ֔שׁ</w><w>וְדָלְק֥וּ</w><w>בָהֶ֖ם</w><w>וַאֲכָל֑וּם</w><w>וְלֹֽא</w><pc>־</pc><w>יִֽהְיֶ֤ה</w><w>שָׂרִיד֙</w><w>לְבֵ֣ית</w><w>עֵשָׂ֔ו</w><w>כִּ֥י</w><w>יְהוָ֖ה</w><w>דִּבֵּֽר</w><pc>׃</pc></ab>
          <ab n="B18K1V19"><w>וְיָרְשׁ֨וּ</w><w>הַנֶּ֜גֶב</w><w>אֶת</w><pc>־</pc><w>הַ֣ר</w><w>עֵשָׂ֗ו</w><w>וְהַשְּׁפֵלָה֙</w><w>אֶת</w><pc>־</pc><w>פְּלִשְׁתִּ֔ים</w><w>וְיָרְשׁוּ֙</w><w>אֶת</w><pc>־</pc><w>שְׂדֵ֣ה</w><w>אֶפְרַ֔יִם</w><w>וְאֵ֖ת</w><w>שְׂדֵ֣ה</w><w>שֹׁמְר֑וֹן</w><w>וּבִנְיָמִ֖ן</w><w>אֶת</w><pc>־</pc><w>הַגִּלְעָֽד</w><pc>׃</pc></ab>
          <ab n="B18K1V20"><w>וְגָלֻ֣ת</w><w>הַֽחֵל</w><pc>־</pc><w>הַ֠זֶּה</w><w>לִבְנֵ֨י</w><w>יִשְׂרָאֵ֤ל</w><w>אֲשֶֽׁר</w><pc>־</pc><w>כְּנַעֲנִים֙</w><w>עַד</w><pc>־</pc><w>צָ֣רְפַ֔ת</w><w>וְגָלֻ֥ת</w><w>יְרוּשָׁלִַ֖ם</w><w>אֲשֶׁ֣ר</w><w>בִּסְפָרַ֑ד</w><w>יִֽרְשׁ֕וּ</w><w>אֵ֖ת</w><w>עָרֵ֥י</w><w>הַנֶּֽגֶב</w><pc>׃</pc></ab>
          <ab n="B18K1V21"><w>וְעָל֤וּ</w><w>מֽוֹשִׁעִים֙</w><w>בְּהַ֣ר</w><w>צִיּ֔וֹן</w><w>לִשְׁפֹּ֖ט</w><w>אֶת</w><pc>־</pc><w>הַ֣ר</w><w>עֵשָׂ֑ו</w><w>וְהָיְתָ֥ה</w><w>לַֽיהוָ֖ה</w><w>הַמְּלוּכָֽה</w><pc>׃</pc></ab>
        </div>
      </div>
    </body>
  </text>
</TEI>
