<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>A transcription of Song of Songs in WLC</title>
        <title type="document" n="WLC">WLC</title>
      </titleStmt>
      <publicationStmt>
        <p>Temporary publicationStmt for validation</p>
      </publicationStmt>
      <sourceDesc>
        <p>Temporary sourceDesc for validation</p>
      </sourceDesc>
    </fileDesc>
  </teiHeader>
  <text xml:lang="heb">
    <body>
      <div type="book" n="B30">
        <div type="incipit" n="B30incipit">
          <ab><w>שיר</w><w>השירים</w><lb/></ab>
        </div>
        <div type="chapter" n="B30K1">
          <ab n="B30K1V1"><w>שִׁ֥יר</w><w>הַשִּׁירִ֖ים</w><w>אֲשֶׁ֥ר</w><w>לִשְׁלֹמֹֽה</w><pc>׃</pc></ab>
          <ab n="B30K1V2"><w>יִשָּׁקֵ֙נִי֙</w><w>מִנְּשִׁיק֣וֹת</w><w>פִּ֔יהוּ</w><w>כִּֽי</w><pc>־</pc><w>טוֹבִ֥ים</w><w>דֹּדֶ֖יךָ</w><w>מִיָּֽיִן</w><pc>׃</pc></ab>
          <ab n="B30K1V3"><w>לְרֵ֙יחַ֙</w><w>שְׁמָנֶ֣יךָ</w><w>טוֹבִ֔ים</w><w>שֶׁ֖מֶן</w><w>תּוּרַ֣ק</w><w>שְׁמֶ֑ךָ</w><w>עַל</w><pc>־</pc><w>כֵּ֖ן</w><w>עֲלָמ֥וֹת</w><w>אֲהֵבֽוּךָ</w><pc>׃</pc></ab>
          <ab n="B30K1V4"><w>מָשְׁכֵ֖נִי</w><w>אַחֲרֶ֣יךָ</w><w>נָּר֑וּצָה</w><w>הֱבִיאַ֨נִי</w><w>הַמֶּ֜לֶךְ</w><w>חֲדָרָ֗יו</w><w>נָגִ֤ילָה</w><w>וְנִשְׂמְחָה֙</w><w>בָּ֔ךְ</w><w>נַזְכִּ֤ירָה</w><w>דֹדֶ֙יךָ֙</w><w>מִיַּ֔יִן</w><w>מֵישָׁרִ֖ים</w><w>אֲהֵבֽוּךָ</w><pc>׃</pc><space type="closed"/></ab>
          <ab n="B30K1V5"><w>שְׁחוֹרָ֤ה</w><w>אֲנִי֙</w><w>וְֽנָאוָ֔ה</w><w>בְּנ֖וֹת</w><w>יְרוּשָׁלִָ֑ם</w><w>כְּאָהֳלֵ֣י</w><w>קֵדָ֔ר</w><w>כִּירִיע֖וֹת</w><w>שְׁלֹמֹֽה</w><pc>׃</pc></ab>
          <ab n="B30K1V6"><w>אַל</w><pc>־</pc><w>תִּרְא֙וּנִי֙</w><w>שֶׁאֲנִ֣י</w><w>שְׁחַרְחֹ֔רֶת</w><w>שֶׁשֱּׁזָפַ֖תְנִי</w><w>הַשָּׁ֑מֶשׁ</w><w>בְּנֵ֧י</w><w>אִמִּ֣י</w><w>נִֽחֲרוּ</w><pc>־</pc><w>בִ֗י</w><w>שָׂמֻ֙נִי֙</w><w>נֹטֵרָ֣ה</w><w>אֶת</w><pc>־</pc><w>הַכְּרָמִ֔ים</w><w>כַּרְמִ֥י</w><w>שֶׁלִּ֖י</w><w>לֹ֥א</w><w>נָטָֽרְתִּי</w><pc>׃</pc></ab>
          <ab n="B30K1V7"><w>הַגִּ֣ידָה</w><w>לִּ֗י</w><w>שֶׁ֤אָהֲבָה֙</w><w>נַפְשִׁ֔י</w><w>אֵיכָ֣ה</w><w>תִרְעֶ֔ה</w><w>אֵיכָ֖ה</w><w>תַּרְבִּ֣יץ</w><w>בַּֽצָּהֳרָ֑יִם</w><w>שַׁלָּמָ֤ה</w><w>אֶֽהְיֶה֙</w><w>כְּעֹ֣טְיָ֔ה</w><w>עַ֖ל</w><w>עֶדְרֵ֥י</w><w>חֲבֵרֶֽיךָ</w><pc>׃</pc></ab>
          <ab n="B30K1V8"><w>אִם</w><pc>־</pc><w>לֹ֤א</w><w>תֵדְעִי֙</w><w>לָ֔ךְ</w><w>הַיָּפָ֖ה</w><w>בַּנָּשִׁ֑ים</w><w>צְֽאִי</w><pc>־</pc><w>לָ֞ךְ</w><w>בְּעִקְבֵ֣י</w><w>הַצֹּ֗אן</w><w>וּרְעִי֙</w><w>אֶת</w><pc>־</pc><w>גְּדִיֹּתַ֔יִךְ</w><w>עַ֖ל</w><w>מִשְׁכְּנ֥וֹת</w><w>הָרֹעִֽים</w><pc>׃</pc><space type="closed"/></ab>
          <ab n="B30K1V9"><w>לְסֻסָתִי֙</w><w>בְּרִכְבֵ֣י</w><w>פַרְעֹ֔ה</w><w>דִּמִּיתִ֖יךְ</w><w>רַעְיָתִֽי</w><pc>׃</pc></ab>
          <ab n="B30K1V10"><w>נָאו֤וּ</w><w>לְחָיַ֙יִךְ֙</w><w>בַּתֹּרִ֔ים</w><w>צַוָּארֵ֖ךְ</w><w>בַּחֲרוּזִֽים</w><pc>׃</pc></ab>
          <ab n="B30K1V11"><w>תּוֹרֵ֤י</w><w>זָהָב֙</w><w>נַעֲשֶׂה</w><pc>־</pc><w>לָּ֔ךְ</w><w>עִ֖ם</w><w>נְקֻדּ֥וֹת</w><w>הַכָּֽסֶף</w><pc>׃</pc></ab>
          <ab n="B30K1V12"><w>עַד</w><pc>־</pc><w>שֶׁ֤הַמֶּ֙לֶךְ֙</w><w>בִּמְסִבּ֔וֹ</w><w>נִרְדִּ֖י</w><w>נָתַ֥ן</w><w>רֵיחֽוֹ</w><pc>׃</pc></ab>
          <ab n="B30K1V13"><w>צְר֨וֹר</w><w>הַמֹּ֤ר</w><pc>׀</pc><w>דּוֹדִי֙</w><w>לִ֔י</w><w>בֵּ֥ין</w><w>שָׁדַ֖י</w><w>יָלִֽין</w><pc>׃</pc></ab>
          <ab n="B30K1V14"><w>אֶשְׁכֹּ֨ל</w><w>הַכֹּ֤פֶר</w><pc>׀</pc><w>דּוֹדִי֙</w><w>לִ֔י</w><w>בְּכַרְמֵ֖י</w><w>עֵ֥ין</w><w>גֶּֽדִי</w><pc>׃</pc><space type="closed"/></ab>
          <ab n="B30K1V15"><w>הִנָּ֤ךְ</w><w>יָפָה֙</w><w>רַעְיָתִ֔י</w><w>הִנָּ֥ךְ</w><w>יָפָ֖ה</w><w>עֵינַ֥יִךְ</w><w>יוֹנִֽים</w><pc>׃</pc></ab>
          <ab n="B30K1V16"><w>הִנְּךָ֨</w><w>יָפֶ֤ה</w><w>דוֹדִי֙</w><w>אַ֣ף</w><w>נָעִ֔ים</w><w>אַף</w><pc>־</pc><w>עַרְשֵׂ֖נוּ</w><w>רַעֲנָנָֽה</w><pc>׃</pc></ab>
          <ab n="B30K1V17"><w>קֹר֤וֹת</w><w>בָּתֵּ֙ינוּ֙</w><w>אֲרָזִ֔ים</w><app><rdg type="ketiv"><w>רחיטנו</w></rdg><rdg type="qere"><w>רַהִיטֵ֖נוּ</w></rdg></app><w>בְּרוֹתִֽים</w><pc>׃</pc></ab>
        </div>
        <div type="chapter" n="B30K2">
          <ab n="B30K2V1"><w>אֲנִי֙</w><w>חֲבַצֶּ֣לֶת</w><w>הַשָּׁר֔וֹן</w><w>שֽׁוֹשַׁנַּ֖ת</w><w>הָעֲמָקִֽים</w><pc>׃</pc></ab>
          <ab n="B30K2V2"><w>כְּשֽׁוֹשַׁנָּה֙</w><w>בֵּ֣ין</w><w>הַחוֹחִ֔ים</w><w>כֵּ֥ן</w><w>רַעְיָתִ֖י</w><w>בֵּ֥ין</w><w>הַבָּנֽוֹת</w><pc>׃</pc></ab>
          <ab n="B30K2V3"><w>כְּתַפּ֙וּחַ֙</w><w>בַּעֲצֵ֣י</w><w>הַיַּ֔עַר</w><w>כֵּ֥ן</w><w>דּוֹדִ֖י</w><w>בֵּ֣ין</w><w>הַבָּנִ֑ים</w><w>בְּצִלּוֹ֙</w><w>חִמַּ֣דְתִּי</w><w>וְיָשַׁ֔בְתִּי</w><w>וּפִרְי֖וֹ</w><w>מָת֥וֹק</w><w>לְחִכִּֽי</w><pc>׃</pc></ab>
          <ab n="B30K2V4"><w>הֱבִיאַ֙נִי֙</w><w>אֶל</w><pc>־</pc><w>בֵּ֣ית</w><w>הַיָּ֔יִן</w><w>וְדִגְל֥וֹ</w><w>עָלַ֖י</w><w>אַהֲבָֽה</w><pc>׃</pc></ab>
          <ab n="B30K2V5"><w>סַמְּכ֙וּנִי֙</w><w>בָּֽאֲשִׁישׁ֔וֹת</w><w>רַפְּד֖וּנִי</w><w>בַּתַּפּוּחִ֑ים</w><w>כִּי</w><pc>־</pc><w>חוֹלַ֥ת</w><w>אַהֲבָ֖ה</w><w>אָֽנִי</w><pc>׃</pc></ab>
          <ab n="B30K2V6"><w>שְׂמֹאלוֹ֙</w><w>תַּ֣חַת</w><w>לְרֹאשִׁ֔י</w><w>וִימִינ֖וֹ</w><w>תְּחַבְּקֵֽנִי</w><pc>׃</pc></ab>
          <ab n="B30K2V7"><w>הִשְׁבַּ֨עְתִּי</w><w>אֶתְכֶ֜ם</w><w>בְּנ֤וֹת</w><w>יְרוּשָׁלִַ֙ם֙</w><w>בִּצְבָא֔וֹת</w><w>א֖וֹ</w><w>בְּאַיְל֣וֹת</w><w>הַשָּׂדֶ֑ה</w><w>אִם</w><pc>־</pc><w>תָּעִ֧ירוּ</w><pc>׀</pc><w>וְֽאִם</w><pc>־</pc><w>תְּעֽוֹרְר֛וּ</w><w>אֶת</w><pc>־</pc><w>הָאַהֲבָ֖ה</w><w>עַ֥ד</w><w>שֶׁתֶּחְפָּֽץ</w><pc>׃</pc><space type="closed"/></ab>
          <ab n="B30K2V8"><w>ק֣וֹל</w><w>דּוֹדִ֔י</w><w>הִנֵּה</w><pc>־</pc><w>זֶ֖ה</w><w>בָּ֑א</w><w>מְדַלֵּג֙</w><w>עַל</w><pc>־</pc><w>הֶ֣הָרִ֔ים</w><w>מְקַפֵּ֖ץ</w><w>עַל</w><pc>־</pc><w>הַגְּבָעֽוֹת</w><pc>׃</pc></ab>
          <ab n="B30K2V9"><w>דּוֹמֶ֤ה</w><w>דוֹדִי֙</w><w>לִצְבִ֔י</w><w>א֖וֹ</w><w>לְעֹ֣פֶר</w><w>הָֽאַיָּלִ֑ים</w><w>הִנֵּה</w><pc>־</pc><w>זֶ֤ה</w><w>עוֹמֵד֙</w><w>אַחַ֣ר</w><w>כָּתְלֵ֔נוּ</w><w>מַשְׁגִּ֙יחַ֙</w><w>מִן</w><pc>־</pc><w>הַֽחֲלֹּנ֔וֹת</w><w>מֵצִ֖יץ</w><w>מִן</w><pc>־</pc><w>הַֽחֲרַכִּֽים</w><pc>׃</pc></ab>
          <ab n="B30K2V10"><w>עָנָ֥ה</w><w>דוֹדִ֖י</w><w>וְאָ֣מַר</w><w>לִ֑י</w><w>ק֥וּמִי</w><w>לָ֛ךְ</w><w>רַעְיָתִ֥י</w><w>יָפָתִ֖י</w><w>וּלְכִי</w><pc>־</pc><w>לָֽךְ</w><pc>׃</pc></ab>
          <ab n="B30K2V11"><w>כִּֽי</w><pc>־</pc><w>הִנֵּ֥ה</w><app><rdg type="ketiv"><w>הסתו</w></rdg><rdg type="qere"><w>הַסְּתָ֖יו</w></rdg></app><w>עָבָ֑ר</w><w>הַגֶּ֕שֶׁם</w><w>חָלַ֖ף</w><w>הָלַ֥ךְ</w><w>לֽוֹ</w><pc>׃</pc></ab>
          <ab n="B30K2V12"><w>הַנִּצָּנִים֙</w><w>נִרְא֣וּ</w><w>בָאָ֔רֶץ</w><w>עֵ֥ת</w><w>הַזָּמִ֖יר</w><w>הִגִּ֑יעַ</w><w>וְק֥וֹל</w><w>הַתּ֖וֹר</w><w>נִשְׁמַ֥ע</w><w>בְּאַרְצֵֽנוּ</w><pc>׃</pc></ab>
          <ab n="B30K2V13"><w>הַתְּאֵנָה֙</w><w>חָֽנְטָ֣ה</w><w>פַגֶּ֔יהָ</w><w>וְהַגְּפָנִ֥ים</w><pc>׀</pc><w>סְמָדַ֖ר</w><w>נָ֣תְנוּ</w><w>רֵ֑יחַ</w><w>ק֥וּמִי</w><app><rdg type="ketiv"><w>לכי</w></rdg><rdg type="qere"><w>לָ֛ךְ</w></rdg></app><w>רַעְיָתִ֥י</w><w>יָפָתִ֖י</w><w>וּלְכִי</w><pc>־</pc><w>לָֽךְ</w><pc>׃</pc><space type="closed"/></ab>
          <ab n="B30K2V14"><w>יוֹנָתִ֞י</w><w>בְּחַגְוֵ֣י</w><w>הַסֶּ֗לַע</w><w>בְּסֵ֙תֶר֙</w><w>הַמַּדְרֵגָ֔ה</w><w>הַרְאִ֙ינִי֙</w><w>אֶתּ</w><pc>־</pc><w>מַרְאַ֔יִךְ</w><w>הַשְׁמִיעִ֖ינִי</w><w>אֶת</w><pc>־</pc><w>קוֹלֵ֑ךְ</w><w>כִּי</w><pc>־</pc><w>קוֹלֵ֥ךְ</w><w>עָרֵ֖ב</w><w>וּמַרְאֵ֥יךְ</w><w>נָאוֶֽה</w><pc>׃</pc><space type="closed"/></ab>
          <ab n="B30K2V15"><w>אֶֽחֱזוּ</w><pc>־</pc><w>לָ֙נוּ֙</w><w>שֽׁוּעָלִ֔ים</w><w>שֽׁוּעָלִ֥ים</w><w>קְטַנִּ֖ים</w><w>מְחַבְּלִ֣ים</w><w>כְּרָמִ֑ים</w><w>וּכְרָמֵ֖ינוּ</w><w>סְמָדַֽר</w><pc>׃</pc></ab>
          <ab n="B30K2V16"><w>דּוֹדִ֥י</w><w>לִי֙</w><w>וַאֲנִ֣י</w><w>ל֔וֹ</w><w>הָרֹעֶ֖ה</w><w>בַּשּׁוֹשַׁנִּֽים</w><pc>׃</pc></ab>
          <ab n="B30K2V17"><w>עַ֤ד</w><w>שֶׁיָּפ֙וּחַ֙</w><w>הַיּ֔וֹם</w><w>וְנָ֖סוּ</w><w>הַצְּלָלִ֑ים</w><w>סֹב֩</w><w>דְּמֵה</w><pc>־</pc><w>לְךָ֨</w><w>דוֹדִ֜י</w><w>לִצְבִ֗י</w><w>א֛וֹ</w><w>לְעֹ֥פֶר</w><w>הָאַיָּלִ֖ים</w><w>עַל</w><pc>־</pc><w>הָ֥רֵי</w><w>בָֽתֶר</w><pc>׃</pc><space type="closed"/></ab>
        </div>
        <div type="chapter" n="B30K3">
          <ab n="B30K3V1"><w>עַל</w><pc>־</pc><w>מִשְׁכָּבִי֙</w><w>בַּלֵּיל֔וֹת</w><w>בִּקַּ֕שְׁתִּי</w><w>אֵ֥ת</w><w>שֶׁאָהֲבָ֖ה</w><w>נַפְשִׁ֑י</w><w>בִּקַּשְׁתִּ֖יו</w><w>וְלֹ֥א</w><w>מְצָאתִֽיו</w><pc>׃</pc></ab>
          <ab n="B30K3V2"><w>אָק֨וּמָה</w><w>נָּ֜א</w><w>וַאֲסוֹבְבָ֣ה</w><w>בָעִ֗יר</w><w>בַּשְּׁוָקִים֙</w><w>וּבָ֣רְחֹב֔וֹת</w><w>אֲבַקְשָׁ֕ה</w><w>אֵ֥ת</w><w>שֶׁאָהֲבָ֖ה</w><w>נַפְשִׁ֑י</w><w>בִּקַּשְׁתִּ֖יו</w><w>וְלֹ֥א</w><w>מְצָאתִֽיו</w><pc>׃</pc></ab>
          <ab n="B30K3V3"><w>מְצָא֙וּנִי֙</w><w>הַשֹּׁ֣מְרִ֔ים</w><w>הַסֹּבְבִ֖ים</w><w>בָּעִ֑יר</w><w>אֵ֛ת</w><w>שֶׁאָהֲבָ֥ה</w><w>נַפְשִׁ֖י</w><w>רְאִיתֶֽם</w><pc>׃</pc></ab>
          <ab n="B30K3V4"><w>כִּמְעַט֙</w><w>שֶׁעָבַ֣רְתִּי</w><w>מֵהֶ֔ם</w><w>עַ֣ד</w><w>שֶֽׁמָּצָ֔אתִי</w><w>אֵ֥ת</w><w>שֶׁאָהֲבָ֖ה</w><w>נַפְשִׁ֑י</w><w>אֲחַזְתִּיו֙</w><w>וְלֹ֣א</w><w>אַרְפֶּ֔נּוּ</w><w>עַד</w><pc>־</pc><w>שֶׁ֤הֲבֵיאתִיו֙</w><w>אֶל</w><pc>־</pc><w>בֵּ֣ית</w><w>אִמִּ֔י</w><w>וְאֶל</w><pc>־</pc><w>חֶ֖דֶר</w><w>הוֹרָתִֽי</w><pc>׃</pc></ab>
          <ab n="B30K3V5"><w>הִשְׁבַּ֨עְתִּי</w><w>אֶתְכֶ֜ם</w><w>בְּנ֤וֹת</w><w>יְרוּשָׁלִַ֙ם֙</w><w>בִּצְבָא֔וֹת</w><w>א֖וֹ</w><w>בְּאַיְל֣וֹת</w><w>הַשָּׂדֶ֑ה</w><w>אִם</w><pc>־</pc><w>תָּעִ֧ירוּ</w><pc>׀</pc><w>וְֽאִם</w><pc>־</pc><w>תְּעֽוֹרְר֛וּ</w><w>אֶת</w><pc>־</pc><w>הָאַהֲבָ֖ה</w><w>עַ֥ד</w><w>שֶׁתֶּחְפָּֽץ</w><pc>׃</pc><space type="closed"/></ab>
          <ab n="B30K3V6"><w>מִ֣י</w><w>זֹ֗את</w><w>עֹלָה֙</w><w>מִן</w><pc>־</pc><w>הַמִּדְבָּ֔ר</w><w>כְּתִֽימֲר֖וֹת</w><w>עָשָׁ֑ן</w><w>מְקֻטֶּ֤רֶת</w><w>מוֹר֙</w><w>וּלְבוֹנָ֔ה</w><w>מִכֹּ֖ל</w><w>אַבְקַ֥ת</w><w>רוֹכֵֽל</w><pc>׃</pc></ab>
          <ab n="B30K3V7"><w>הִנֵּ֗ה</w><w>מִטָּתוֹ֙</w><w>שֶׁלִּשְׁלֹמֹ֔ה</w><w>שִׁשִּׁ֥ים</w><w>גִּבֹּרִ֖ים</w><w>סָבִ֣יב</w><w>לָ֑הּ</w><w>מִגִּבֹּרֵ֖י</w><w>יִשְׂרָאֵֽל</w><pc>׃</pc></ab>
          <ab n="B30K3V8"><w>כֻּלָּם֙</w><w>אֲחֻ֣זֵי</w><w>חֶ֔רֶב</w><w>מְלֻמְּדֵ֖י</w><w>מִלְחָמָ֑ה</w><w>אִ֤ישׁ</w><w>חַרְבּוֹ֙</w><w>עַל</w><pc>־</pc><w>יְרֵכ֔וֹ</w><w>מִפַּ֖חַד</w><w>בַּלֵּילּֽוֹת</w><pc>׃</pc><space type="closed"/></ab>
          <ab n="B30K3V9"><w>אַפִּרְי֗וֹן</w><w>עָ֤שָׂה</w><w>לוֹ֙</w><w>הַמֶּ֣לֶךְ</w><w>שְׁלֹמֹ֔ה</w><w>מֵעֲצֵ֖י</w><w>הַלְּבָנֽוֹן</w><pc>׃</pc></ab>
          <ab n="B30K3V10"><w>עַמּוּדָיו֙</w><w>עָ֣שָׂה</w><w>כֶ֔סֶף</w><w>רְפִידָת֣וֹ</w><w>זָהָ֔ב</w><w>מֶרְכָּב֖וֹ</w><w>אַרְגָּמָ֑ן</w><w>תּוֹכוֹ֙</w><w>רָצ֣וּף</w><w>אַהֲבָ֔ה</w><w>מִבְּנ֖וֹת</w><w>יְרוּשָׁלִָֽם</w><pc>׃</pc></ab>
          <ab n="B30K3V11"><w>צְאֶ֧ינָה</w><pc>׀</pc><w>וּֽרְאֶ֛ינָה</w><w>בְּנ֥וֹת</w><w>צִיּ֖וֹן</w><w>בַּמֶּ֣לֶךְ</w><w>שְׁלֹמֹ֑ה</w><w>בָּעֲטָרָ֗ה</w><w>שֶׁעִטְּרָה</w><pc>־</pc><w>לּ֤וֹ</w><w>אִמּוֹ֙</w><w>בְּי֣וֹם</w><w>חֲתֻנָּת֔וֹ</w><w>וּבְי֖וֹם</w><w>שִׂמְחַ֥ת</w><w>לִבּֽוֹ</w><pc>׃</pc><space type="closed"/></ab>
        </div>
        <div type="chapter" n="B30K4">
          <ab n="B30K4V1"><w>הִנָּ֨ךְ</w><w>יָפָ֤ה</w><w>רַעְיָתִי֙</w><w>הִנָּ֣ךְ</w><w>יָפָ֔ה</w><w>עֵינַ֣יִךְ</w><w>יוֹנִ֔ים</w><w>מִבַּ֖עַד</w><w>לְצַמָּתֵ֑ךְ</w><w>שַׂעְרֵךְ֙</w><w>כְּעֵ֣דֶר</w><w>הָֽעִזִּ֔ים</w><w>שֶׁגָּלְשׁ֖וּ</w><w>מֵהַ֥ר</w><w>גִּלְעָֽד</w><pc>׃</pc></ab>
          <ab n="B30K4V2"><w>שִׁנַּ֙יִךְ֙</w><w>כְּעֵ֣דֶר</w><w>הַקְּצוּב֔וֹת</w><w>שֶׁעָל֖וּ</w><w>מִן</w><pc>־</pc><w>הָרַחְצָ֑ה</w><w>שֶׁכֻּלָּם֙</w><w>מַתְאִימ֔וֹת</w><w>וְשַׁכֻּלָ֖ה</w><w>אֵ֥ין</w><w>בָּהֶֽם</w><pc>׃</pc></ab>
          <ab n="B30K4V3"><w>כְּח֤וּט</w><w>הַשָּׁנִי֙</w><w>שִׂפְתֹתַ֔יִךְ</w><w>וּמִדְבָּרֵ֖יךְ</w><w>נָאוֶ֑ה</w><w>כְּפֶ֤לַח</w><w>הָֽרִמּוֹן֙</w><w>רַקָּתֵ֔ךְ</w><w>מִבַּ֖עַד</w><w>לְצַמָּתֵֽךְ</w><pc>׃</pc></ab>
          <ab n="B30K4V4"><w>כְּמִגְדַּ֤ל</w><w>דָּוִיד֙</w><w>צַוָּארֵ֔ךְ</w><w>בָּנ֖וּי</w><w>לְתַלְפִּיּ֑וֹת</w><w>אֶ֤לֶף</w><w>הַמָּגֵן֙</w><w>תָּל֣וּי</w><w>עָלָ֔יו</w><w>כֹּ֖ל</w><w>שִׁלְטֵ֥י</w><w>הַגִּבּוֹרִֽים</w><pc>׃</pc></ab>
          <ab n="B30K4V5"><w>שְׁנֵ֥י</w><w>שָׁדַ֛יִךְ</w><w>כִּשְׁנֵ֥י</w><w>עֳפָרִ֖ים</w><w>תְּאוֹמֵ֣י</w><w>צְבִיָּ֑ה</w><w>הָרוֹעִ֖ים</w><w>בַּשּׁוֹשַׁנִּֽים</w><pc>׃</pc></ab>
          <ab n="B30K4V6"><w>עַ֤ד</w><w>שֶׁיָּפ֙וּחַ֙</w><w>הַיּ֔וֹם</w><w>וְנָ֖סוּ</w><w>הַצְּלָלִ֑ים</w><w>אֵ֤לֶךְ</w><w>לִי֙</w><w>אֶל</w><pc>־</pc><w>הַ֣ר</w><w>הַמּ֔וֹר</w><w>וְאֶל</w><pc>־</pc><w>גִּבְעַ֖ת</w><w>הַלְּבוֹנָֽה</w><pc>׃</pc></ab>
          <ab n="B30K4V7"><w>כֻּלָּ֤ךְ</w><w>יָפָה֙</w><w>רַעְיָתִ֔י</w><w>וּמ֖וּם</w><w>אֵ֥ין</w><w>בָּֽךְ</w><pc>׃</pc><space type="closed"/></ab>
          <ab n="B30K4V8"><w>אִתִּ֤י</w><w>מִלְּבָנוֹן֙</w><w>כַּלָּ֔ה</w><w>אִתִּ֖י</w><w>מִלְּבָנ֣וֹן</w><w>תָּב֑וֹאִי</w><w>תָּשׁ֣וּרִי</w><pc>׀</pc><w>מֵרֹ֣אשׁ</w><w>אֲמָנָ֗ה</w><w>מֵרֹ֤אשׁ</w><w>שְׂנִיר֙</w><w>וְחֶרְמ֔וֹן</w><w>מִמְּעֹנ֣וֹת</w><w>אֲרָי֔וֹת</w><w>מֵֽהַרְרֵ֖י</w><w>נְמֵרִֽים</w><pc>׃</pc></ab>
          <ab n="B30K4V9"><w>לִבַּבְתִּ֖נִי</w><w>אֲחֹתִ֣י</w><w>כַלָּ֑ה</w><w>לִבַּבְתִּ֙ינִי֙</w><app><rdg type="ketiv"><w>באחד</w></rdg><rdg type="qere"><w>בְּאַחַ֣ת</w></rdg></app><w>מֵעֵינַ֔יִךְ</w><w>בְּאַחַ֥ד</w><w>עֲנָ֖ק</w><w>מִצַּוְּרֹנָֽיִךְ</w><pc>׃</pc></ab>
          <ab n="B30K4V10"><w>מַה</w><pc>־</pc><w>יָּפ֥וּ</w><w>דֹדַ֖יִךְ</w><w>אֲחֹתִ֣י</w><w>כַלָּ֑ה</w><w>מַה</w><pc>־</pc><w>טֹּ֤בוּ</w><w>דֹדַ֙יִךְ֙</w><w>מִיַּ֔יִן</w><w>וְרֵ֥יחַ</w><w>שְׁמָנַ֖יִךְ</w><w>מִכָּל</w><pc>־</pc><w>בְּשָׂמִֽים</w><pc>׃</pc></ab>
          <ab n="B30K4V11"><w>נֹ֛פֶת</w><w>תִּטֹּ֥פְנָה</w><w>שִׂפְתוֹתַ֖יִךְ</w><w>כַּלָּ֑ה</w><w>דְּבַ֤שׁ</w><w>וְחָלָב֙</w><w>תַּ֣חַת</w><w>לְשׁוֹנֵ֔ךְ</w><w>וְרֵ֥יחַ</w><w>שַׂלְמֹתַ֖יִךְ</w><w>כְּרֵ֥יחַ</w><w>לְבָנֽוֹן</w><pc>׃</pc><space type="closed"/></ab>
          <ab n="B30K4V12"><w>גַּ֥ן</w><pc>׀</pc><w>נָע֖וּל</w><w>אֲחֹתִ֣י</w><w>כַלָּ֑ה</w><w>גַּ֥ל</w><w>נָע֖וּל</w><w>מַעְיָ֥ן</w><w>חָתֽוּם</w><pc>׃</pc></ab>
          <ab n="B30K4V13"><w>שְׁלָחַ֙יִךְ֙</w><w>פַּרְדֵּ֣ס</w><w>רִמּוֹנִ֔ים</w><w>עִ֖ם</w><w>פְּרִ֣י</w><w>מְגָדִ֑ים</w><w>כְּפָרִ֖ים</w><w>עִם</w><pc>־</pc><w>נְרָדִֽים</w><pc>׃</pc></ab>
          <ab n="B30K4V14"><w>נֵ֣רְדְּ</w><pc>׀</pc><w>וְכַרְכֹּ֗ם</w><w>קָנֶה֙</w><w>וְקִנָּמ֔וֹן</w><w>עִ֖ם</w><w>כָּל</w><pc>־</pc><w>עֲצֵ֣י</w><w>לְבוֹנָ֑ה</w><w>מֹ֚ר</w><w>וַאֲהָל֔וֹת</w><w>עִ֖ם</w><w>כָּל</w><pc>־</pc><w>רָאשֵׁ֥י</w><w>בְשָׂמִֽים</w><pc>׃</pc></ab>
          <ab n="B30K4V15"><w>מַעְיַ֣ן</w><w>גַּנִּ֔ים</w><w>בְּאֵ֖ר</w><w>מַ֣יִם</w><w>חַיִּ֑ים</w><w>וְנֹזְלִ֖ים</w><w>מִן</w><pc>־</pc><w>לְבָנֽוֹן</w><pc>׃</pc></ab>
          <ab n="B30K4V16"><w>ע֤וּרִי</w><w>צָפוֹן֙</w><w>וּב֣וֹאִי</w><w>תֵימָ֔ן</w><w>הָפִ֥יחִי</w><w>גַנִּ֖י</w><w>יִזְּל֣וּ</w><w>בְשָׂמָ֑יו</w><w>יָבֹ֤א</w><w>דוֹדִי֙</w><w>לְגַנּ֔וֹ</w><w>וְיֹאכַ֖ל</w><w>פְּרִ֥י</w><w>מְגָדָֽיו</w><pc>׃</pc></ab>
        </div>
        <div type="chapter" n="B30K5">
          <ab n="B30K5V1"><w>בָּ֣אתִי</w><w>לְגַנִּי֮</w><w>אֲחֹתִ֣י</w><w>כַלָּה֒</w><w>אָרִ֤יתִי</w><w>מוֹרִי֙</w><w>עִם</w><pc>־</pc><w>בְּשָׂמִ֔י</w><w>אָכַ֤לְתִּי</w><w>יַעְרִי֙</w><w>עִם</w><pc>־</pc><w>דִּבְשִׁ֔י</w><w>שָׁתִ֥יתִי</w><w>יֵינִ֖י</w><w>עִם</w><pc>־</pc><w>חֲלָבִ֑י</w><w>אִכְל֣וּ</w><w>רֵעִ֔ים</w><w>שְׁת֥וּ</w><w>וְשִׁכְר֖וּ</w><w>דּוֹדִֽים</w><pc>׃</pc><space type="closed"/></ab>
          <ab n="B30K5V2"><w>אֲנִ֥י</w><w>יְשֵׁנָ֖ה</w><w>וְלִבִּ֣י</w><w>עֵ֑ר</w><w>ק֣וֹל</w><pc>׀</pc><w>דּוֹדִ֣י</w><w>דוֹפֵ֗ק</w><w>פִּתְחִי</w><pc>־</pc><w>לִ֞י</w><w>אֲחֹתִ֤י</w><w>רַעְיָתִי֙</w><w>יוֹנָתִ֣י</w><w>תַמָּתִ֔י</w><w>שֶׁרֹּאשִׁי֙</w><w>נִמְלָא</w><pc>־</pc><w>טָ֔ל</w><w>קְוֻּצּוֹתַ֖י</w><w>רְסִ֥יסֵי</w><w>לָֽיְלָה</w><pc>׃</pc></ab>
          <ab n="B30K5V3"><w>פָּשַׁ֙טְתִּי֙</w><w>אֶת</w><pc>־</pc><w>כֻּתָּנְתִּ֔י</w><w>אֵיכָ֖כָה</w><w>אֶלְבָּשֶׁ֑נָּה</w><w>רָחַ֥צְתִּי</w><w>אֶת</w><pc>־</pc><w>רַגְלַ֖י</w><w>אֵיכָ֥כָה</w><w>אֲטַנְּפֵֽם</w><pc>׃</pc></ab>
          <ab n="B30K5V4"><w>דּוֹדִ֗י</w><w>שָׁלַ֤ח</w><w>יָדוֹ֙</w><w>מִן</w><pc>־</pc><w>הַחֹ֔ר</w><w>וּמֵעַ֖י</w><w>הָמ֥וּ</w><w>עָלָֽיו</w><pc>׃</pc></ab>
          <ab n="B30K5V5"><w>קַ֥מְתִּֽי</w><w>אֲנִ֖י</w><w>לִפְתֹּ֣חַ</w><w>לְדוֹדִ֑י</w><w>וְיָדַ֣י</w><w>נָֽטְפוּ</w><pc>־</pc><w>מ֗וֹר</w><w>וְאֶצְבְּעֹתַי֙</w><w>מ֣וֹר</w><w>עֹבֵ֔ר</w><w>עַ֖ל</w><w>כַּפּ֥וֹת</w><w>הַמַּנְעֽוּל</w><pc>׃</pc></ab>
          <ab n="B30K5V6"><w>פָּתַ֤חְתִּֽי</w><w>אֲנִי֙</w><w>לְדוֹדִ֔י</w><w>וְדוֹדִ֖י</w><w>חָמַ֣ק</w><w>עָבָ֑ר</w><w>נַפְשִׁי֙</w><w>יָֽצְאָ֣ה</w><w>בְדַבְּר֔וֹ</w><w>בִּקַּשְׁתִּ֙יהוּ֙</w><w>וְלֹ֣א</w><w>מְצָאתִ֔יהוּ</w><w>קְרָאתִ֖יו</w><w>וְלֹ֥א</w><w>עָנָֽנִי</w><pc>׃</pc></ab>
          <ab n="B30K5V7"><w>מְצָאֻ֧נִי</w><w>הַשֹּׁמְרִ֛ים</w><w>הַסֹּבְבִ֥ים</w><w>בָּעִ֖יר</w><w>הִכּ֣וּנִי</w><w>פְצָע֑וּנִי</w><w>נָשְׂא֤וּ</w><w>אֶת</w><pc>־</pc><w>רְדִידִי֙</w><w>מֵֽעָלַ֔י</w><w>שֹׁמְרֵ֖י</w><w>הַחֹמֽוֹת</w><pc>׃</pc></ab>
          <ab n="B30K5V8"><w>הִשְׁבַּ֥עְתִּי</w><w>אֶתְכֶ֖ם</w><w>בְּנ֣וֹת</w><w>יְרוּשָׁלִָ֑ם</w><w>אִֽם</w><pc>־</pc><w>תִּמְצְאוּ֙</w><w>אֶת</w><pc>־</pc><w>דּוֹדִ֔י</w><w>מַה</w><pc>־</pc><w>תַּגִּ֣ידוּ</w><w>ל֔וֹ</w><w>שֶׁחוֹלַ֥ת</w><w>אַהֲבָ֖ה</w><w>אָֽנִי</w><pc>׃</pc></ab>
          <ab n="B30K5V9"><w>מַה</w><pc>־</pc><w>דּוֹדֵ֣ךְ</w><w>מִדּ֔וֹד</w><w>הַיָּפָ֖ה</w><w>בַּנָּשִׁ֑ים</w><w>מַה</w><pc>־</pc><w>דּוֹדֵ֣ךְ</w><w>מִדּ֔וֹד</w><w>שֶׁכָּ֖כָה</w><w>הִשְׁבַּעְתָּֽנוּ</w><pc>׃</pc></ab>
          <ab n="B30K5V10"><w>דּוֹדִ֥י</w><w>צַח֙</w><w>וְאָד֔וֹם</w><w>דָּג֖וּל</w><w>מֵרְבָבָֽה</w><pc>׃</pc></ab>
          <ab n="B30K5V11"><w>רֹאשׁ֖וֹ</w><w>כֶּ֣תֶם</w><w>פָּ֑ז</w><w>קְוּצּוֹתָיו֙</w><w>תַּלְתַּלִּ֔ים</w><w>שְׁחֹר֖וֹת</w><w>כָּעוֹרֵֽב</w><pc>׃</pc></ab>
          <ab n="B30K5V12"><w>עֵינָ֕יו</w><w>כְּיוֹנִ֖ים</w><w>עַל</w><pc>־</pc><w>אֲפִ֣יקֵי</w><w>מָ֑יִם</w><w>רֹֽחֲצוֹת֙</w><w>בֶּֽחָלָ֔ב</w><w>יֹשְׁב֖וֹת</w><w>עַל</w><pc>־</pc><w>מִלֵּֽאת</w><pc>׃</pc></ab>
          <ab n="B30K5V13"><w>לְחָיָו֙</w><w>כַּעֲרוּגַ֣ת</w><w>הַבֹּ֔שֶׂם</w><w>מִגְדְּל֖וֹת</w><w>מֶרְקָחִ֑ים</w><w>שִׂפְתוֹתָיו֙</w><w>שֽׁוֹשַׁנִּ֔ים</w><w>נֹטְפ֖וֹת</w><w>מ֥וֹר</w><w>עֹבֵֽר</w><pc>׃</pc></ab>
          <ab n="B30K5V14"><w>יָדָיו֙</w><w>גְּלִילֵ֣י</w><w>זָהָ֔ב</w><w>מְמֻלָּאִ֖ים</w><w>בַּתַּרְשִׁ֑ישׁ</w><w>מֵעָיו֙</w><w>עֶ֣שֶׁת</w><w>שֵׁ֔ן</w><w>מְעֻלֶּ֖פֶת</w><w>סַפִּירִֽים</w><pc>׃</pc></ab>
          <ab n="B30K5V15"><w>שׁוֹקָיו֙</w><w>עַמּ֣וּדֵי</w><w>שֵׁ֔שׁ</w><w>מְיֻסָּדִ֖ים</w><w>עַל</w><pc>־</pc><w>אַדְנֵי</w><pc>־</pc><w>פָ֑ז</w><w>מַרְאֵ֙הוּ֙</w><w>כַּלְּבָנ֔וֹן</w><w>בָּח֖וּר</w><w>כָּאֲרָזִֽים</w><pc>׃</pc></ab>
          <ab n="B30K5V16"><w>חִכּוֹ֙</w><w>מַֽמְתַקִּ֔ים</w><w>וְכֻלּ֖וֹ</w><w>מַחֲּמַדִּ֑ים</w><w>זֶ֤ה</w><w>דוֹדִי֙</w><w>וְזֶ֣ה</w><w>רֵעִ֔י</w><w>בְּנ֖וֹת</w><w>יְרוּשָׁלִָֽם</w><pc>׃</pc></ab>
        </div>
        <div type="chapter" n="B30K6">
          <ab n="B30K6V1"><w>אָ֚נָה</w><w>הָלַ֣ךְ</w><w>דּוֹדֵ֔ךְ</w><w>הַיָּפָ֖ה</w><w>בַּנָּשִׁ֑ים</w><w>אָ֚נָה</w><w>פָּנָ֣ה</w><w>דוֹדֵ֔ךְ</w><w>וּנְבַקְשֶׁ֖נּוּ</w><w>עִמָּֽךְ</w><pc>׃</pc></ab>
          <ab n="B30K6V2"><w>דּוֹדִי֙</w><w>יָרַ֣ד</w><w>לְגַנּ֔וֹ</w><w>לַעֲרוּג֖וֹת</w><w>הַבֹּ֑שֶׂם</w><w>לִרְעוֹת֙</w><w>בַּגַּנִּ֔ים</w><w>וְלִלְקֹ֖ט</w><w>שֽׁוֹשַׁנִּֽים</w><pc>׃</pc></ab>
          <ab n="B30K6V3"><w>אֲנִ֤י</w><w>לְדוֹדִי֙</w><w>וְדוֹדִ֣י</w><w>לִ֔י</w><w>הָרֹעֶ֖ה</w><w>בַּשׁוֹשַׁנִּֽים</w><pc>׃</pc><space type="closed"/></ab>
          <ab n="B30K6V4"><w>יָפָ֨ה</w><w>אַ֤תְּ</w><w>רַעְיָתִי֙</w><w>כְּתִרְצָ֔ה</w><w>נָאוָ֖ה</w><w>כִּירוּשָׁלִָ֑ם</w><w>אֲיֻמָּ֖ה</w><w>כַּנִּדְגָּלֽוֹת</w><pc>׃</pc></ab>
          <ab n="B30K6V5"><w>הָסֵ֤בִּי</w><w>עֵינַ֙יִךְ֙</w><w>מִנֶּגְדִּ֔י</w><w>שֶׁ֥הֵ֖ם</w><w>הִרְהִיבֻ֑נִי</w><w>שַׂעְרֵךְ֙</w><w>כְּעֵ֣דֶר</w><w>הָֽעִזִּ֔ים</w><w>שֶׁגָּלְשׁ֖וּ</w><w>מִן</w><pc>־</pc><w>הַגִּלְעָֽד</w><pc>׃</pc></ab>
          <ab n="B30K6V6"><w>שִׁנַּ֙יִךְ֙</w><w>כְּעֵ֣דֶר</w><w>הָֽרְחֵלִ֔ים</w><w>שֶׁעָל֖וּ</w><w>מִן</w><pc>־</pc><w>הָרַחְצָ֑ה</w><w>שֶׁכֻּלָּם֙</w><w>מַתְאִימ֔וֹת</w><w>וְשַׁכֻּלָ֖ה</w><w>אֵ֥ין</w><w>בָּהֶֽם</w><pc>׃</pc></ab>
          <ab n="B30K6V7"><w>כְּפֶ֤לַח</w><w>הָרִמּוֹן֙</w><w>רַקָּתֵ֔ךְ</w><w>מִבַּ֖עַד</w><w>לְצַמָּתֵֽךְ</w><pc>׃</pc></ab>
          <ab n="B30K6V8"><w>שִׁשִּׁ֥ים</w><w>הֵ֙מָּה֙</w><w>מְּלָכ֔וֹת</w><w>וּשְׁמֹנִ֖ים</w><w>פִּֽילַגְשִׁ֑ים</w><w>וַעֲלָמ֖וֹת</w><w>אֵ֥ין</w><w>מִסְפָּֽר</w><pc>׃</pc></ab>
          <ab n="B30K6V9"><w>אַחַ֥ת</w><w>הִיא֙</w><w>יוֹנָתִ֣י</w><w>תַמָּתִ֔י</w><w>אַחַ֥ת</w><w>הִיא֙</w><w>לְאִמָּ֔הּ</w><w>בָּרָ֥ה</w><w>הִ֖יא</w><w>לְיֽוֹלַדְתָּ֑הּ</w><w>רָא֤וּהָ</w><w>בָנוֹת֙</w><w>וַֽיְאַשְּׁר֔וּהָ</w><w>מְלָכ֥וֹת</w><w>וּפִֽילַגְשִׁ֖ים</w><w>וַֽיְהַלְלֽוּהָ</w><pc>׃</pc><space type="closed"/></ab>
          <ab n="B30K6V10"><w>מִי</w><pc>־</pc><w>זֹ֥את</w><w>הַנִּשְׁקָפָ֖ה</w><w>כְּמוֹ</w><pc>־</pc><w>שָׁ֑חַר</w><w>יָפָ֣ה</w><w>כַלְּבָנָ֗ה</w><w>בָּרָה֙</w><w>כַּֽחַמָּ֔ה</w><w>אֲיֻמָּ֖ה</w><w>כַּנִּדְגָּלֽוֹת</w><pc>׃</pc><space type="closed"/></ab>
          <ab n="B30K6V11"><w>אֶל</w><pc>־</pc><w>גִּנַּ֤ת</w><w>אֱגוֹז֙</w><w>יָרַ֔דְתִּי</w><w>לִרְא֖וֹת</w><w>בְּאִבֵּ֣י</w><w>הַנָּ֑חַל</w><w>לִרְאוֹת֙</w><w>הֲפָֽרְחָ֣ה</w><w>הַגֶּ֔פֶן</w><w>הֵנֵ֖צוּ</w><w>הָרִמֹּנִֽים</w><pc>׃</pc></ab>
          <ab n="B30K6V12"><w>לֹ֣א</w><w>יָדַ֔עְתִּי</w><w>נַפְשִׁ֣י</w><w>שָׂמַ֔תְנִי</w><w>מַרְכְּב֖וֹת</w><w>עַמִּי</w><pc>־</pc><w>נָדִֽיב</w><pc>׃</pc></ab>
        </div>
        <div type="chapter" n="B30K7">
          <ab n="B30K7V1"><w>שׁ֤וּבִי</w><w>שׁ֙וּבִי֙</w><w>הַשּׁ֣וּלַמִּ֔ית</w><w>שׁ֥וּבִי</w><w>שׁ֖וּבִי</w><w>וְנֶחֱזֶה</w><pc>־</pc><w>בָּ֑ךְ</w><w>מַֽה</w><pc>־</pc><w>תֶּחֱזוּ֙</w><w>בַּשּׁ֣וּלַמִּ֔ית</w><w>כִּמְחֹלַ֖ת</w><w>הַֽמַּחֲנָֽיִם</w><pc>׃</pc></ab>
          <ab n="B30K7V2"><w>מַה</w><pc>־</pc><w>יָּפ֧וּ</w><w>פְעָמַ֛יִךְ</w><w>בַּנְּעָלִ֖ים</w><w>בַּת</w><pc>־</pc><w>נָדִ֑יב</w><w>חַמּוּקֵ֣י</w><w>יְרֵכַ֔יִךְ</w><w>כְּמ֣וֹ</w><w>חֲלָאִ֔ים</w><w>מַעֲשֵׂ֖ה</w><w>יְדֵ֥י</w><w>אָמָּֽן</w><pc>׃</pc></ab>
          <ab n="B30K7V3"><w>שָׁרְרֵךְ֙</w><w>אַגַּ֣ן</w><w>הַסַּ֔הַר</w><w>אַל</w><pc>־</pc><w>יֶחְסַ֖ר</w><w>הַמָּ֑זֶג</w><w>בִּטְנֵךְ֙</w><w>עֲרֵמַ֣ת</w><w>חִטִּ֔ים</w><w>סוּגָ֖ה</w><w>בַּשּׁוֹשַׁנִּֽים</w><pc>׃</pc></ab>
          <ab n="B30K7V4"><w>שְׁנֵ֥י</w><w>שָׁדַ֛יִךְ</w><w>כִּשְׁנֵ֥י</w><w>עֳפָרִ֖ים</w><w>תָּאֳמֵ֥י</w><w>צְבִיָּֽה</w><pc>׃</pc></ab>
          <ab n="B30K7V5"><w>צַוָּארֵ֖ךְ</w><w>כְּמִגְדַּ֣ל</w><w>הַשֵּׁ֑ן</w><w>עֵינַ֜יִךְ</w><w>בְּרֵכ֣וֹת</w><w>בְּחֶשְׁבּ֗וֹן</w><w>עַל</w><pc>־</pc><w>שַׁ֙עַר֙</w><w>בַּת</w><pc>־</pc><w>רַבִּ֔ים</w><w>אַפֵּךְ֙</w><w>כְּמִגְדַּ֣ל</w><w>הַלְּבָנ֔וֹן</w><w>צוֹפֶ֖ה</w><w>פְּנֵ֥י</w><w>דַמָּֽשֶׂק</w><pc>׃</pc></ab>
          <ab n="B30K7V6"><w>רֹאשֵׁ֤ךְ</w><w>עָלַ֙יִךְ֙</w><w>כַּכַּרְמֶ֔ל</w><w>וְדַלַּ֥ת</w><w>רֹאשֵׁ֖ךְ</w><w>כָּאַרְגָּמָ֑ן</w><w>מֶ֖לֶךְ</w><w>אָס֥וּר</w><w>בָּרְהָטִֽים</w><pc>׃</pc></ab>
          <ab n="B30K7V7"><w>מַה</w><pc>־</pc><w>יָּפִית֙</w><w>וּמַה</w><pc>־</pc><w>נָּעַ֔מְתְּ</w><w>אַהֲבָ֖ה</w><w>בַּתַּֽעֲנוּגִֽים</w><pc>׃</pc></ab>
          <ab n="B30K7V8"><w>זֹ֤את</w><w>קֽוֹמָתֵךְ֙</w><w>דָּֽמְתָ֣ה</w><w>לְתָמָ֔ר</w><w>וְשָׁדַ֖יִךְ</w><w>לְאַשְׁכֹּלֽוֹת</w><pc>׃</pc></ab>
          <ab n="B30K7V9"><w>אָמַ֙רְתִּי֙</w><w>אֶעֱלֶ֣ה</w><w>בְתָמָ֔ר</w><w>אֹֽחֲזָ֖ה</w><w>בְּסַנְסִנָּ֑יו</w><w>וְיִֽהְיוּ</w><pc>־</pc><w>נָ֤א</w><w>שָׁדַ֙יִךְ֙</w><w>כְּאֶשְׁכְּל֣וֹת</w><w>הַגֶּ֔פֶן</w><w>וְרֵ֥יחַ</w><w>אַפֵּ֖ךְ</w><w>כַּתַּפּוּחִֽים</w><pc>׃</pc></ab>
          <ab n="B30K7V10"><w>וְחִכֵּ֕ךְ</w><w>כְּיֵ֥ין</w><w>הַטּ֛וֹב</w><w>הוֹלֵ֥ךְ</w><w>לְדוֹדִ֖י</w><w>לְמֵישָׁרִ֑ים</w><w>דּוֹבֵ֖ב</w><w>שִׂפְתֵ֥י</w><w>יְשֵׁנִֽים</w><pc>׃</pc></ab>
          <ab n="B30K7V11"><w>אֲנִ֣י</w><w>לְדוֹדִ֔י</w><w>וְעָלַ֖י</w><w>תְּשׁוּקָתֽוֹ</w><pc>׃</pc><space type="closed"/></ab>
          <ab n="B30K7V12"><w>לְכָ֤ה</w><w>דוֹדִי֙</w><w>נֵצֵ֣א</w><w>הַשָּׂדֶ֔ה</w><w>נָלִ֖ינָה</w><w>בַּכְּפָרִֽים</w><pc>׃</pc></ab>
          <ab n="B30K7V13"><w>נַשְׁכִּ֙ימָה֙</w><w>לַכְּרָמִ֔ים</w><w>נִרְאֶ֞ה</w><w>אִם</w><w>פָּֽרְחָ֤ה</w><w>הַגֶּ֙פֶן֙</w><w>פִּתַּ֣ח</w><w>הַסְּמָדַ֔ר</w><w>הֵנֵ֖צוּ</w><w>הָרִמּוֹנִ֑ים</w><w>שָׁ֛ם</w><w>אֶתֵּ֥ן</w><w>אֶת</w><pc>־</pc><w>דֹּדַ֖י</w><w>לָֽךְ</w><pc>׃</pc></ab>
          <ab n="B30K7V14"><w>הַֽדּוּדָאִ֣ים</w><w>נָֽתְנוּ</w><pc>־</pc><w>רֵ֗יחַ</w><w>וְעַל</w><pc>־</pc><w>פְּתָחֵ֙ינוּ֙</w><w>כָּל</w><pc>־</pc><w>מְגָדִ֔ים</w><w>חֲדָשִׁ֖ים</w><w>גַּם</w><pc>־</pc><w>יְשָׁנִ֑ים</w><w>דּוֹדִ֖י</w><w>צָפַ֥נְתִּי</w><w>לָֽךְ</w><pc>׃</pc></ab>
        </div>
        <div type="chapter" n="B30K8">
          <ab n="B30K8V1"><w>מִ֤י</w><w>יִתֶּנְךָ֙</w><w>כְּאָ֣ח</w><w>לִ֔י</w><w>יוֹנֵ֖ק</w><w>שְׁדֵ֣י</w><w>אִמִּ֑י</w><w>אֶֽמְצָאֲךָ֤</w><w>בַחוּץ֙</w><w>אֶשָׁ֣קְךָ֔</w><w>גַּ֖ם</w><w>לֹא</w><pc>־</pc><w>יָב֥וּזוּ</w><w>לִֽי</w><pc>׃</pc></ab>
          <ab n="B30K8V2"><w>אֶנְהָֽגֲךָ֗</w><w>אֲבִֽיאֲךָ֛</w><w>אֶל</w><pc>־</pc><w>בֵּ֥ית</w><w>אִמִּ֖י</w><w>תְּלַמְּדֵ֑נִי</w><w>אַשְׁקְךָ֙</w><w>מִיַּ֣יִן</w><w>הָרֶ֔קַח</w><w>מֵעֲסִ֖יס</w><w>רִמֹּנִֽי</w><pc>׃</pc></ab>
          <ab n="B30K8V3"><w>שְׂמֹאלוֹ֙</w><w>תַּ֣חַת</w><w>רֹאשִׁ֔י</w><w>וִֽימִינ֖וֹ</w><w>תְּחַבְּקֵֽנִי</w><pc>׃</pc></ab>
          <ab n="B30K8V4"><w>הִשְׁבַּ֥עְתִּי</w><w>אֶתְכֶ֖ם</w><w>בְּנ֣וֹת</w><w>יְרוּשָׁלִָ֑ם</w><w>מַה</w><pc>־</pc><w>תָּעִ֧ירוּ</w><pc>׀</pc><w>וּֽמַה</w><pc>־</pc><w>תְּעֹֽרְר֛וּ</w><w>אֶת</w><pc>־</pc><w>הָאַהֲבָ֖ה</w><w>עַ֥ד</w><w>שֶׁתֶּחְפָּֽץ</w><pc>׃</pc><space type="closed"/></ab>
          <ab n="B30K8V5"><w>מִ֣י</w><w>זֹ֗את</w><w>עֹלָה֙</w><w>מִן</w><pc>־</pc><w>הַמִּדְבָּ֔ר</w><w>מִתְרַפֶּ֖קֶת</w><w>עַל</w><pc>־</pc><w>דּוֹדָ֑הּ</w><w>תַּ֤חַת</w><w>הַתַּפּ֙וּחַ֙</w><w>עֽוֹרַרְתִּ֔יךָ</w><w>שָׁ֚מָּה</w><w>חִבְּלַ֣תְךָ</w><w>אִמֶּ֔ךָ</w><w>שָׁ֖מָּה</w><w>חִבְּלָ֥ה</w><w>יְלָדַֽתְךָ</w><pc>׃</pc></ab>
          <ab n="B30K8V6"><w>שִׂימֵ֨נִי</w><w>כַֽחוֹתָ֜ם</w><w>עַל</w><pc>־</pc><w>לִבֶּ֗ךָ</w><w>כַּֽחוֹתָם֙</w><w>עַל</w><pc>־</pc><w>זְרוֹעֶ֔ךָ</w><w>כִּֽי</w><pc>־</pc><w>עַזָּ֤ה</w><w>כַמָּ֙וֶת֙</w><w>אַהֲבָ֔ה</w><w>קָשָׁ֥ה</w><w>כִשְׁא֖וֹל</w><w>קִנְאָ֑ה</w><w>רְשָׁפֶ֕יהָ</w><w>רִשְׁפֵּ֕י</w><w>אֵ֖שׁ</w><w>שַׁלְהֶ֥בֶתְיָֽה</w><pc>׃</pc></ab>
          <ab n="B30K8V7"><w>מַ֣יִם</w><w>רַבִּ֗ים</w><w>לֹ֤א</w><w>יֽוּכְלוּ֙</w><w>לְכַבּ֣וֹת</w><w>אֶת</w><pc>־</pc><w>הָֽאַהֲבָ֔ה</w><w>וּנְהָר֖וֹת</w><w>לֹ֣א</w><w>יִשְׁטְפ֑וּהָ</w><w>אִם</w><pc>־</pc><w>יִתֵּ֨ן</w><w>אִ֜ישׁ</w><w>אֶת</w><pc>־</pc><w>כָּל</w><pc>־</pc><w>ה֤וֹן</w><w>בֵּיתוֹ֙</w><w>בָּאַהֲבָ֔ה</w><w>בּ֖וֹז</w><w>יָב֥וּזוּ</w><w>לֽוֹ</w><pc>׃</pc><space type="closed"/></ab>
          <ab n="B30K8V8"><w>אָח֥וֹת</w><w>לָ֙נוּ֙</w><w>קְטַנָּ֔ה</w><w>וְשָׁדַ֖יִם</w><w>אֵ֣ין</w><w>לָ֑הּ</w><w>מַֽה</w><pc>־</pc><w>נַּעֲשֶׂה֙</w><w>לַאֲחֹתֵ֔נוּ</w><w>בַּיּ֖וֹם</w><w>שֶׁיְּדֻבַּר</w><pc>־</pc><w>בָּֽהּ</w><pc>׃</pc></ab>
          <ab n="B30K8V9"><w>אִם</w><pc>־</pc><w>חוֹמָ֣ה</w><w>הִ֔יא</w><w>נִבְנֶ֥ה</w><w>עָלֶ֖יהָ</w><w>טִ֣ירַת</w><w>כָּ֑סֶף</w><w>וְאִם</w><pc>־</pc><w>דֶּ֣לֶת</w><w>הִ֔יא</w><w>נָצ֥וּר</w><w>עָלֶ֖יהָ</w><w>ל֥וּחַ</w><w>אָֽרֶז</w><pc>׃</pc></ab>
          <ab n="B30K8V10"><w>אֲנִ֣י</w><w>חוֹמָ֔ה</w><w>וְשָׁדַ֖י</w><w>כַּמִּגְדָּל֑וֹת</w><w>אָ֛ז</w><w>הָיִ֥יתִי</w><w>בְעֵינָ֖יו</w><w>כְּמוֹצְאֵ֥ת</w><w>שָׁלֽוֹם</w><pc>׃</pc><lb type="open"/></ab>
          <ab n="B30K8V11"><w>כֶּ֣רֶם</w><w>הָיָ֤ה</w><w>לִשְׁלֹמֹה֙</w><w>בְּבַ֣עַל</w><w>הָמ֔וֹן</w><w>נָתַ֥ן</w><w>אֶת</w><pc>־</pc><w>הַכֶּ֖רֶם</w><w>לַנֹּטְרִ֑ים</w><w>אִ֛ישׁ</w><w>יָבִ֥א</w><w>בְּפִרְי֖וֹ</w><w>אֶ֥לֶף</w><w>כָּֽסֶף</w><pc>׃</pc></ab>
          <ab n="B30K8V12"><w>כָּרְמִ֥י</w><w>שֶׁלִּ֖י</w><w>לְפָנָ֑י</w><w>הָאֶ֤לֶף</w><w>לְךָ֙</w><w>שְׁלֹמֹ֔ה</w><w>וּמָאתַ֖יִם</w><w>לְנֹטְרִ֥ים</w><w>אֶת</w><pc>־</pc><w>פִּרְיֽוֹ</w><pc>׃</pc></ab>
          <ab n="B30K8V13"><w>הַיוֹשֶׁ֣בֶת</w><w>בַּגַּנִּ֗ים</w><w>חֲבֵרִ֛ים</w><w>מַקְשִׁיבִ֥ים</w><w>לְקוֹלֵ֖ךְ</w><w>הַשְׁמִיעִֽינִי</w><pc>׃</pc></ab>
          <ab n="B30K8V14"><w>בְּרַ֣ח</w><pc>׀</pc><w>דּוֹדִ֗י</w><w>וּֽדְמֵה</w><pc>־</pc><w>לְךָ֤</w><w>לִצְבִי֙</w><w>א֚וֹ</w><w>לְעֹ֣פֶר</w><w>הָֽאַיָּלִ֔ים</w><w>עַ֖ל</w><w>הָרֵ֥י</w><w>בְשָׂמִֽים</w><pc>׃</pc></ab>
        </div>
      </div>
    </body>
  </text>
</TEI>
